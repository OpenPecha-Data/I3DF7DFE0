ང༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG4302
In:a
ImageGroup:
ISBN:
11PD100511
7105036710
Title:
ཐུབ་བསྟན་མཛེས་
དམ་པའི་ཆོས་དང་འབྲེལ་བའི་ལེ་ཚན་སུམ་ཅུ་རྩ་གཉིས་ཀྱི་གྲངས་ལྡན།
པའི་མཚན་བཟང་
dam pa'i chos dang 'brel ba'i le tshan sum cu itsa gayis kyi grangs Idan/
thub bstan mndzes pa'i mtshan bzang
ཕྲིན་ལས་རྡོ་རྗེ་
Author:
Descriptor:
Original Publication:
Place:
Publisher:
Date:
Volume:
phrin las rdo rje
computerized printed text
n'a n/a
pe cin
mi rigs dpe skrun khang
2000
Total Volumes:
TBRC Pages:
Introductory Pages:
Text Pages:
Scanning Information:
Inia
nia
Scanned at M/S Satluj Infotech Images, E-45. Sector 27 Noida. District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st.. New York, NY 10011, U.S.A 2006. Comments: 2010



༄༅། །དམ་པའི་ཆོས་དང་འབྲེལ་བའི་ལེ་ཚན་སུམ་ཅུ་
རྩ་གཉིས་ཀྱི་གྲངས་ལྡན། ཐུབ་བསྟན་
མཛེས་པའི་མཚན་བཟང་ཞེས་
བྱ་བ་བཞུགས།།
༢༠༠༧
ཕྲིན་ལས་རྡོ་རྗེ་ནས་བརྩམས།
ཊརོ
་་
---



༄༅། །དམ་པའི་ཆོས་དང་འབྲེལ་བའི་ལེ་ཚན་སུམ་ཅུ་
རྩ་གཉིས་ཀྱི་གྲངས་ལྡན། ཐུབ་བསྟན་
མཛེས་པའི་མཚན་བཟང་ཞེས་
བྱ་བ་བཞུགས།།
ཚུན
ཕྲིན་ལས་རྡོ་རྗེ་ནས་བརྩམས།



སྔོན་འགྲོའི་གཏམ།
༈ དེ་ཡང་སྟོན་པ་ཐུབ་པའི་དབང་པོའི་བཀའ་དང་། རྗེས་འཇུག་འཕགས་བོད་
མཁས་གྲུབ་ཆེན་པོ་དག་གིས་མཛད་པའི་བསྟན་བཅོས་ཉིན་མོར་བྱེད་པ་ལྟ་བུ་རྣམས་
བཞུགས་བཞིན། སྲིན་བུ་མེ་ཁྱེར་ཙམ་གྱི་རྗེས་སུའང་འགྲོ་དཀའ་བའི་རང་ཚིག་འདི་
འདྲ་ལ་དགོས་པ་ཆེར་མེད་པ་སྨོས་མ་དགོས། ཁྱད་པར་དེང་སང་བློ་ལྡན་གཟུར་
གནས་དོན་གཉེར་ཅན་ཤིན་ཏུ་དཀོན་པས་ཕྲག་དོག་དང་གཤེ་སྐུར་གྱི་རྒྱུར་འགྱུར་
ཞིང་། རང་ཉིད་ལའང་རེ་དོགས་དང་མངོན་ཞེན་མང་པོ་གསར་དུ་བསྣན་པ་སོགས་
གང་ལ་བསམས་ཀྱང་དོན་ཆེར་མེད་པ་མཐོང་ནས། ལོ་མང་སྔོན་ནས་གསར་རྩོམ་
ལ་སྤྲོས་པ་བསྐྱངས་མོད། འོན་ཀྱང་སྐབས་རེར་ཕྱི་དང་ནང་གི་རྒྱུ་རྐྱེན་དུ་མས་
དབང་མེད་དུ་བསྐུལ་ཏེ་ལཕག་པ་བསྡད་མ་ཚུགས་པར་བྲིས་པ་འགའ་ཞིག་ཅུང་ཟད་
འབད་ཟིན་པའི་དབང་གིས་རང་དགར་འདོར་བ་ལ་ཕངས་པ་དང༌། དེ་ཡང་ཁ་
བཤད་ཙམ་མ་ཡིན་པར། གཙོ་བོར་ནང་གི་སྣང་ཉམས་རྩལ་དུ་བཏོན་ནས་བྲིས་པ་
ཤ་སྟག་ཡིན་པས་རང་མཉམ་འགའ་དང་འགའ་ལ་ཅུང་ཟད་ཕན་སྲིད་ན་ཅི་ཤེས་
བསམ་པའི་ཀུན་སློང་ཕྲན་བུས་ཀྱང་མཚམས་སྦྱར་ཏེ། །
ད་ལམ་བླ་མ་དམ་པ་དང་ནང་མཆེད་གཟུར་གནས་རྣམས་ལ་ལེ་ཚན་
གསར་པ་ཉུང་ཤས་འདི་སྤྱན་འབུལ་བསྟར་བ་ལ་ཉེས་པའི་ཆ་གང་མཆིས་པ་རྣམས་



བཟོད་གསོལ་ཞུ་བ་དང་ཆབས་ཅིག །ལེགས་པའི་ཆ་ལ་དགྱེས་བཞེས་ཡོང་བའི་རེ་
སྨོན་རྣམ་དག་བཅས།
དཔལ་འབྲུག་པའི་གདན་ས་ཆེན་པོ་འཛི་བཀྲ་ཤིས་ཐུབ་བསྟན་
ཆོས་འཁོར་གླིང་གི་གྲྭ་རིགས། དྭགས་པོ་བཀའ་བརྒྱུད་པའི་གྲལ་མཐར་གནས་པ།
ཀྱའི་དགེ་སློང་བསྟན་འཛིན་རྒྱལ་མཚན་ནམ། གུས་པ་ཕྲིན་ལས་རྡོ་རྗེ་ནས། ཕྱི་
ལོ་ ༢༠༠༧ བོད་རབ་གནས་མེ་ཕག་གི་ལོ། བོད་ཟླ་ ༡༠ པའི་གྲལ་ཚེས་
༨ བཟང་པོ་ལ་ཕུལ་བའོ།། །།



དཀར་ཆག་
དཀར་ཆག །
༼༡༽ སློབ་དཔོན་སངས་རྒྱས་གཉིས་པ་པདྨ་ཀཱ་ར་ལ་གསོལ་བ་འདེབས་པ་
བར་ཆད་བདུད་བཞིའི་གཡུལ་ལས་རྒྱལ་བའི་རྔ་བོ་ཆེ་ ་་་༡་
༼༢༽ སྐྱབས་རྗེ་འཛི་སྒར་མཆོག་སྤྲུལ་རིན་པོ་ཆེའི་ཞབས་བརྟན་གསོལ་འདེབས་
དྲང་སྲོང་བཞད་པའི་སྒྲ་དབྱངས་ ་་་་་་ ་ ༣
༼༽ ཆོས་རྗེ་མཁན་ཆེན་ཡིད་བཞིན་ནོར་བུའི་བཀའ་དྲིན་རྗེས་སུ་དྲན་པའི་
བསྟོད་ཕྱག་བཅོས་མིན་སྙིང་གི་རང་མདངས་ ་་་་་་ ༥
༼༤༽ མཚུངས་མེད་བསྟན་པའི་གསལ་བྱེད་ལྕི་སྤྲུལ་རིན་པོ་ཆེའི་ཞབས་བརྟན་
གསོལ་འདེབས་དག་པའི་འོད་སྣང་དཀར་པོའི་ཟིལ་ཕྲེང་་་ ་ ༧
༼༥༽ སེམས་དཔའ་ཆེན་པོ་ཆོས་རྗེ་མཁན་ཆེན་བླ་མའི་བཀའ་དྲིན་ཆ་ཙམ་
གླེང་བ་བཅོས་མིན་སྙིང་གི་ང་རོ་ ་་་་་་ ་ ༨
༼༦༽ སྐྱབས་རྗེ་བླ་མ་སེང་བྲག་རིན་པོ་ཆེའི་བཀའ་དྲིན་ཆ་ཙམ་སླར་ཡང་རྗེས་
སུ་གླེང་བ་དྲན་གདུང་མཆི་མའི་ཐིགས་ཕྲེང་ ་་་་་ ༡༠
༽ ཐར་རྒྱན་སྒོམ་རིམ་སྙིང་པོར་དྲིལ་ཏེ་འཕྲིན་དུ་སྲིང་བ་ཟླ་འོད་གཞོན་ནུའི་
མགུལ་རྒྱུན་ ་ ་ ་ ་ ་ ་
，་
༡༣
ཇོ་བོ་རྗེ་ལ་བསྟོད་པའི་ཀ་རྩོམ་དང༌། འཇམ་མགོན་བློ་བཟང་གྲགས་པ་
ལ་གསོལ་བ་འདེབས་པ་རྟོག་གེའི་སྨྲེ་སྔགས་ ་་ ་་ ་་ ༡༧



དཀར་ཆག་
༼༩༽ དབེན་པ་ལ་སྐུལ་བའི་གཏམ་སུམ་རྩེན་ལྷ་ཡི་རྔ་སྒྲ་ ་་་་ ༡༩
༼༡༠༽ སྙིང་ཁོང་ནས་བླ་མ་དང་མཆེད་གྲོགས་དྲན་པའི་ཚིགས་སུ་བཅད་པ་བཅུ་
གཅིག་ཀུན་ཏུ་འོད་ ་་་ ་ ་ ་་་་་་ ་་ ༢༡
༼༡༡༽ རང་སྐྱོན་གསོང་པོར་བརྗོད་པ་དྲང་སྲོང་རྒན་པོ་དགྱེས་པའི་
ཐོལ་གླ་ ་་་་་་་་་་་་་་་ ༢༤
༼༡༢༽ ཁྱིམ་འཛིན་གཞོན་སྐྱེས་རྣམས་ལ་སྤྲིངས་བའི་ཡིག་ཆུང་རྟ་མཆོག་
བ་ལ་ཧ་ ་་་་་་་་་་་་་ ༢༧
༼༡༣༽ དགའ་སྐྱོ་སྤེལ་མར་བྱུང་བའི་མྱོང་ཚོར་དཀར་ནག་ལས་ཀྱི་
རི་མོ་ ་་་་་་་་་་་་་་་ ཉར
༼༡༤༽ འདས་ཟིན་མྱོང་བ་རྗེས་དྲན་སེམས་ཀྱི་རྨ་ཁ་གསོ་བའི་
རྩི་སྨན་ ་་་་་་་་་་་་ ་ ་ ༢༩
༼༡༥༽ འཆི་བ་མི་རྟག་དྲན་པའི་གསལ་འདེབས་ཡོང་ངེས་ཤི་བའི་
ཉིན་མོ་ ་་་་་་་་་་་་་་ ༣༡
༼༡༽ རང་གཞན་སྙིང་པོའི་ལྷ་ཆོས་ལ་སྐུལ་བའི་འཕྲིན་ཡིག་ཆོས་ཀྱི་
བྱ་མ་རྟ་ ་་་ ་ ་ ་ ་ ་་་་་་་ - ༣༤
ཆོས་ཀྱི་གྲོགས་པོ་རྣམས་ལ་ཕུལ་བའི་སྙིང་གཏམ་སྙིང་གི་
རི་མོ་་་་་་་་་་་་་་་་་ སྙིང་
སྐྱིད་པ་བརྒྱད་ཀྱི་དབྱངས་ཆུང་ངེས་འབྱུང་གསར་པའི་
རྦད་ཁམ་་་་
，
༡



དཀར་ཆག་
༼༢ ༽ རྒྱ་ཐང་དུ་བ།
༼ ༡༩༽ ལྷག་བསམ་ལྷད་མེད་ཀྱི་ཀ་རྩོམ་ཉ་གང་ཟླ་བ་ ་་་་་ ༤༠
༼༢༽ སྤྱང་ཁུའི་གྲོང་དང་འདྲ་བའི་འཇིབ།་རྟེན་མི་ཡུལ་ ་ ་་་ ༤༡
༼༢༡༽ མཆེད་གྲོགས་པགཤེགས་པའི་མྱོང་ཚོར་བཟོད་མེད་སྙིང་གི་
འཕར་ལྡིང་ ་་་་་་་་་་་་་་ ༤༣
རྒྱ་ཐང་དུ་བསྟན་པ་འཕེལ་འགྲིབ་ལ་བསམས་ཏེ་གངས་ཁྲོད་ནས་མདུན་
ལམ་འཚོལ་བ་ ་་་་་་་་་་་་་ ༤༤
༼༢༣༽ རང་ལ་གྲོས་འདེབས་ཀྱི་ཚུལ་དུ་སྨྲས་པའི་བསླབ་བྱ་ཡིད་ཀྱི་
གདུང་སེལ་ ་་་་་་་་་་་་་ ༤ར
༼༢༤༽ བླ་མ་བསྟེན་ཚུལ་མདོར་བསྡུས་སུ་བརྗོད་པ་གོ་སླའི་
མན་ངག་ ་་་་་་་་་་་་་་ ༥༢
༼༢༥༽ འཆང་འཇོག་སྤང་ལྟུང་གི་ཁྱད་པར་གསལ་བར་སྟོན་པའི་ཚིགས་སུ་
བཅད་པ་ཨུཏྤལ་ཕྲེང་ཆུང་ ་་་་་་་་་་་ ༥༨
༼༣༦༽ གསར་རྩོམ་ཐོན་མིའི་ཞལ་ལུང་གི་དགག་བཞག་ཁ་ཤས་ལ་དཔྱད་པ་
མཁས་དཔང་མེས་པོ་དགྱེས་པའི་མཆོད་སྤྲིན་ ་་་་་ ༦༠
༼༢༧༽ ཆོས་འཁོར་དང་སེམས་བསྐྱེད་ཀྱི་འབེལ་གཏམ་བློ་གསལ་དགྱེས་པའི་
རོལ་མོ་་ ་ ་ ་ ་ ， " ་་་་་་ ༦༩
༼༢༨༽ དབུས་མཐའི་གཉེན་པོའི་གནས་སྐབས་ཀྱི་དོགས་པ་སེལ་བ་ལེགས་
བཤད་བྱམས་པའི་དགོངས་རྒྱན་ ་་་་་་་་ ༧༤
༼༢༩༽ བསྟན་བཅོས་དབུས་མཐའ་རྣམ་འབྱེད་ལས་རྡོ་རྗེའི་ཚིག་དོན་ཅུང་ཟད་



དཀར་ཆག་
བཤད་པ་འཕགས་པ་དགྱེས་པའི་དགའ་སྟོན་་་་ ་་ ་་ ༧༩
༼༣༠༽ བདེན་གཉིས་ཀྱི་རྣམ་བཞག་ལུང་རིགས་གསལ་བའི་སྒྲོན་མེ་ (༤
༼༣༡༽ ཆོས་སྲིད་ཟུང་འབྲེལ་ཡོད་མེད་ལ་ཅུང་ཟད་དཔྱད་པ་ལུགས་གཉིས་
གསལ་བའི་མེ་ལོང་་་་་་་་་་་་ ༩༧
༼༣༢༽ ལོ་འགོ་འཛིན་ཚུལ་ལ་ཅུང་ཟད་དཔྱད་པ་འཇམ་དབྱངས་པདྨ་དཀར་པོའི་
དགོངས་རྒྱན་་་་་་་་་་་ " ༡༡༤ " ༡༢༦



༄༅། །སློབ་དཔོན་སངས་རྒྱས་གཉིས་པ་པདྨ་ཀཱ་ར་ལ་གསོལ་བ་
འདེབས་པ་བར་ཆད་བདུད་བཞིའི་གཡུལ་ལས་
རྒྱལ་བའི་རྔ་བོ་ཆེ་ཞེས་བྱ་བ།
༄༅། །ན་མོ་གུ་རུ་པདྨ་ཀཱ་ར་ཡེ། ཆོས་དབྱིངས་ཀུན་ཏུ་བཟང་པོའི་མཁའ་ཀློང་
ན༑ །མ་འགབ།ས་ཐུབ།ས་རྗེའི་འོད་སྣང་ཕ་མཐའ་ཡས། །གང་འདུལ་འགྲོ་ལ་སྤྱན་
རས་རྟག་གཡོ་བའི། །ཡ་མཚན་སྤྲུལ་པའི་སྐུ་མཆོག་པདྨ་འབྱུང་། །གསོལ་བ་
འདེབས་སོ་བྱིན་རླབས་དངོས་གྲུབ་སྩོལ། །ཐུགས་རྗེས་གཟིགས་ཤིག་བགེགས་
དང་བར་ཆད་སོལ། །བདེ་ལྡན་ཞིང་དུ་སངས་རྒྱས་འོད་དཔག་མེད། །མ་དག་
འགྲོ་ངོར་དྲག་པོ་ཐོད་ཕྲེང་རྩལ། །གངས་རིའི་ལྗོངས་འདིར་བསྟན་པའི་སྲོལ་འབྱེད་
པ༑ །རབ་འབྱམས་རྒྱལ་བའི་སྤྲོ་བསྡུ་པདྨ་འབྱུང་། །གསོལ་བ་འདེབས་སོ་བྱིན་
རླབས་དངོས་གྲུབ་སྩོལ། །ཐུགས་རྗེས་གཟིགས་ཤིག་བགེགས་དང་བར་ཆད་
སོལ། །འདས་པའི་སངས་རྒྱས་རྣམས་ཀྱི་རྣམ་པར་འཕྲུལ། །མ་བྱོན་རྒྱལ་བ་ཀུན་
གྱི་འབྱུང་ཁུངས་པ། །ད་ལྟའི་འདྲེན་པ་རྣམས་དང་དབྱེར་མེད་པའི། །རྒྱལ་ཀུན་
འདུས་ཞལ་ཨུ་རྒྱན་པདྨ་འབྱུང་། །གསོལ་བ་འདེབས་སོ་བྱིན་རླབས་དངོས་གྲུབ་
སྩོལ། །ཐུགས་རྗེས་གཟིགས་ཤིག་བགེགས་དང་བར་ཆད་སོལ། །ཞི་བ་ཆགས་
བྲལ་དགོངས་པ་མངོན་དུ་གྱུར། །འགྲོ་ལ་རྗེས་ཆགས་ཆོས་ཚུལ་རྒྱ་མཚོ་
བསྟན། །ཡང་གསང་ཆོས་གཏེར་ཟབ་མོའི་ས་གནམ་བཀང་། །ཆོས་ཀྱི་རྒྱལ་པོ་



ཐུབ་བསྟན་མཛེས་པའི་མཚན་བཟང་
སློབ་དཔོན་པདྨ་འབྱུང་། །གསོལ་བ་འདེབས་སོ་བྱིན་རླབས་དངོས་གྲུབ་སྩོལ། །
ཐུགས་རྗེས་གཟིགས་ཤིག་བགེགས་དང་བར་ཆད་སོལ། །འཕགས་དང་སོ་སྐྱེས་
གང་འདུལ་དེ་དེའི་ངོར། །རྣམ་མང་སྒྱུ་མའི་གར་ཐབས་འཕྲུལ་མཁས་པས། །
གངས་ལྗོངས་གསར་རྙིང་མཁས་གྲུབ་ཐམས་ཅད་ཀྱང་། །ཁྱོད་ལས་གཞན་དུ་མི་
གཉིས་པདྨ་འབྱུང་། །གསོལ་བ་འདེབས་སོ་བྱིན་རླབས་དངོས་གྲུབ་སྩོལ། །
ཐུགས་རྗེས་གཟིགས་ཤིག་བགེགས་དང་བར་ཆད་སོལ། །ཁྱོད་ཉིད་བསྙེན་ན་བྱིན་
རླབས་ཆར་ཆེན་འབེབས། །ཁྱོད་ཉིད་བསྒྲུབས་ན་མཆོག་ཐུན་འབྲས་བུ་སྨིན། །
ཁྱོད་ཉིད་དྲན་པ་ཙམ་གྱིས་བར་ཆད་ཞི། །རྩ་གསུམ་ཀུན་འདུས་གུ་རུ་པདྨ་
འབྱུང་། །གསོལ་བ་འདེབས་སོ་བྱིན་རླབས་དངོས་གྲུབ་སྩོལ། །ཐུགས་རྗེས་
གཟིགས་ཤིག་བགེགས་དང་བར་ཆད་སོལ། །ཁྱད་པར་སྙིགས་མ་ལྔ་བདོའི་མུན་
ཁྲོད་ནང༌། །ཐུགས་རྗེ་གཞན་ལས་ལྷག་པའི་འོད་དཀར་ཅན། །བར་ཆད་ཚ་གདུང་
སེལ་བའི་མགོན་གཅིག་པུ། །ཁྱོད་ཉིད་ཁོ་ན་མིན་ནམ་པདྨ་འབྱུང་། །གསོལ་བ་
འདེབས་སོ་བྱིན་རླབས་དངོས་གྲུབ་སྩོལ། །ཐུགས་རྗེས་གཟིགས་ཤིག་བགེགས་
དང་བར་ཆད་སོལ། །ལྷག་ཏུ་མགོན་པོ་ཁྱོད་ཀྱིས་རྗེས་བཟུང་བའི། །བོད་འབངས་
སྤྱི་དང་རྗེས་ཞུགས་སྒྲུབ་པོ་ལ། །བར་ཆད་རྐྱེན་ངན་རླུང་ལྟར་འཚུབ་དུས་འདིར། །
ཞལ་བཞེས་གཡར་དམ་མ་བསྙེལ་པདྨ་འབྱུང་། །གསོལ་བ་འདེབས་སོ་བྱིན་རླབས་
དངོས་གྲུབ་སྩོལ། །ཐུགས་རྗེས་གཟིགས་ཤིག་བགེགས་དང་བར་ཆད་སོལ། །དེ་
ལྟར་མགོན་པོ་ཁྱོད་ལ་རྩེ་གཅིག་ཏུ། །གསོལ་བ་འདེབས་པ་འདི་ཡང་རང་ཉིད་
ཀྱི། །བར་ཆད་རྐྱེན་སེལ་ཙམ་ཞིག་མ་ལགས་ཏེ། །བསྟན་དང་འགྲོ་བའི་དོན་ཆེན་



ཐུབ་བསྟན་མཛེས་པའི་མཚན་བཟང་
འགྲུབ་ཕྱིར་ཡིན། །དེས་ན་སྐྱབས་གནས་ཀུན་འདུས་ཨུ་རྒྱན་རྗེས། །འདི་བཟུང་
སྐྱེ་བ་ཚེ་རབས་ཐམས་ཅད་དུ། །བར་ཆད་བདུད་བཞིའི་གཡུལ་ལས་རྒྱལ་བ་
དང༌། །མཆོག་དང་ཐུན་མོང་དངོས་གྲུབ་བསྩལ་དུ་གསོལ། །
ཞེས་སློབ་དཔོན་ཆེན་པོ་པདྨ་འབྱུང་གནས་ལ་སྙིང་ནས་དད་པ་དྲག་པོས་གདུང་འབོད་ཀྱི་
གསོལ་འདེབས་འདིའང་། ཆུང་ནས་སྔགས་ཁྱིམ་དུ་སྐྱེས་པའི་དབང་ལས། སྔགས་ཀྱི་སློབ་
དཔོན་ཆེན་པོ་ལ་དད་པ་མི་དམན་པ་ཅུང་ཟད་རྒྱུད་ལ་ལྷན་སྐྱེས་སུ་མངའ་བའི་རྐྱེན་བྱས། ཉེ་བའི་
ཆར་སྙིང་པོའི་སྒྲུབ་པ་ལ་མོས་པ་ཙམ་ལྷུར་ལེན་པའི་སྐབས་ཕྱི་ནང་གསང་བའི་བར་ཆད་ཐམས་ཅད་
ཞི་བའི་ཆེད་དུ་དམིགས་ཏེ། ཕྱི་ལོ་ ༢༠༠༧ བོད་རབ་བྱུང་བཅུ་བདུན་པ། ཐམས་ཅད་འདུལ་
ཞེས་བྱ་བའི་ལོ། བོད་ཟླ་ ༩ ཡར་ངོའི་ཚེས་ ༡༠ གུ་རུའི་དུས་ཆེན་ཉིན་སྙོམ་ལས་པ་རྡོ་རང་
ཕྲིན་ལས་རྡོ་རྗེ་ནས་གསོལ་བ་བཏབ་པའོ།། །།
༄༅། །སྐྱབས་རྗེ་མཆོག་སྤྲུལ་རིན་པོ་ཆེའི་ཞབས་བརྟན་གསོལ་འདེབས་
དྲང་སྲོང་བཞད་པའི་སྒྲ་དབྱངས་ཞེས་བྱ་བ།
༄༅། །ཨོཾ་སྭསྟི། བསླུ་མེད་རིན་ཆེན་གསུམ་གྱི་བདེན་པ་དང༌། །དཔག་མེད་རྩ་
གསུམ་རྒྱ་མཚོར་གསོལ་བཏབ་མཐུས། །མཚུངས་མེད་སྤྲུལ་པའི་སྐུ་མཆོག་རིན་
པོ་ཆེ། །གྲངས་མེད་འགྲོ་བའི་དཔལ་དུ་ཞབས་བརྟན་གསོལ། །བསོད་ནམས་
སྐལ་བ་མ་དམན་འཛིན་མའི་གཞིར། །རྣམ་མང་སྐྱེས་རབས་རྒྱ་མཚོ་ཀུན་ནས་
འཁྱིལ། ལྷག་པར་སྙིགས་མའི་རྒུད་པ་སེལ་བའི་མགོན། །མཆོག་སྤྲུལ་ཡིད་



ཐུབ་བསྟན་མཛེས་པའི་མཚན་བཟང་
བཞིན་ནོར་བུའི་ཞབས: ལྷོ་ཕྱོགས་ནགས་མའི་ཚལ་དུ་མཚན་དཔེ་བཞད། །
གསང་གསུམ་མཛད་འཕྲིན་སྙན་པོས་གངས་ལྗོངས་ཁྱབ། །ཆོས་ནོར་སྦྱིན་པའི་
འདབ་གཤོག་ཀུན་ཏུ་ཡངས། །བསྟན་འཛིན་དཔྱིད་ཀྱི་རྒྱལ་མོའི༴ ཆེས་སྙིགས་
དུས་དང་ཀླ་ཀློའི་ཐལ་རླུང་གིས། །རྒྱལ་བསྟན་སྣང་བ་དཀར་པོ་འགྲིབ་ཉེ་ཚེ། །
འཁོར་ལོ་གསུམ་གྱིས་བསྟན་པའི་མེ་རོ་སྦྱར། །ཡང་དར་བསྟན་པའི་གསལ་
བྱེད༔ ཕྱི་ལྟར་ཐུབ་པའི་རྒྱལ་ཚབ་ངུར་སྨྲིག་འཛིན། །ནང་དུ་རྒྱལ་སྲས་འཇམ་
དཔལ་གཞོན་ནུའི་གར། །གསང་བ་ཁ་སྦྱོར་བདུན་ལྡན་རྡོ་རྗེ་འཛིན། །སུམ་ལྡན་
འཁོར་ལོའི་མགོན་པོའི་ཞབས༔ མགོན་ཁྱོད་མཛད་འཕྲིན་སྣང་བ་འབུམ་བརྡལ་
ནས། །དཔལ་ལྡན་འབྲུག་པའི་བཤད་སྒྲུབ་པདྨོའི་ཚལ། །ཡངས་པའི་རྒྱལ་
ཁམས་ཀུན་ཏུ་རྒྱས་དང་ལྷན། །ཆོས་མིན་མུན་པའི་ཚོགས་རྣམས་འགགས་གྱུར་
ཅིག །བདག་ཀྱང་སྐྱེ་ཀུན་བླ་མ་མཆོག་རྣམས་ལ། །རྙེད་དང་བཀུར་སྟི་སྒྲུབ་པའི་
སྒོ་ཀུན་ནས། །ཚུལ་བཞིན་བསྙེན་ལ་ངལ་བ་མེད་པ་དང་། །ཐུགས་བརྩེ་ཆེན་པོས་
རྗེས་སུ་འཛིན་གྱུར་ཅིག །
ཅེས་གངས་རིའི་ལྗོངས་འདིར་རྒྱལ་བའི་བསྟན་པ་རིན་པོ་ཆེ་ཇི་ལྟ་བ་བཞིན་འཛིན་སྐྱོང་
སྤེལ་བ་ལ་འགྲན་པའི་ཟླ་དང་བྲལ་བ། དོན་བརྒྱུད་དཔལ་ལྡན་འབྲུག་པ་ཞེས་ལྷ་དང་བཅས་པའི་
འཇིག་རྟེན་ན་ཡོངས་སུ་གྲགས་ཤིང་། གང་དེའི་བསྟན་པ་སྤེལ་བ་ལ་སྨོན་ལམ་གྱི་མཐུ་གྲུབ་
པ༑ མཁས་གྲུབ་ཆེན་པོ་བསོད་ནམས་རྒྱ་མཚོའི་སྐུའི་སྐྱེ་འཕྲེང་རིམ་པར་བྱོན་པ་ལས། དེང་གི་
ཆར་བདག་ཅག་གི་འདྲེན་པ། དོན་གྱི་སླད་དུ་མཚན་ནས་སྨོས་ན། ༧སྐྱབས་རྗེ་འཛི་སྒར་རིན་པོ་ཆེ་
སྐུ་ཕྲེང་དགུ་པ། མི་ཕམ་བསྟན་པའི་ཉི་གཞོན་ཕྲིན་ལས་ཀུན་ཁྱབ་དཔལ་བཟང་པོའི་སྡེ་མཆོག །
བསྟན་འགྲོའི་མགོན་དུ་ཞབས་པད་རྡོ་རྗེའི་ཁམས་སུ་བརྟན་པའི་གསོལ་བ་འདེབས་པ་འདི་



ཐུབ་བསྟན་མཛེས་པའི་མཚན་བཟང་
ནི། མཚུངས་མེད་མཆེད་གྲོགས་དམ་པ་འགས་ཞལ་བསྐུལ་ཡང་ཡང་གནང་བའི་རྐྱེན་
དང༌། བདག་ཉིད་ཀྱང་མགོན་པོ་གང་གི་བཀའ་འབངས་སུ་གཏོགས་གཤིས། ཡི་རང་གི་དང་བ་
ཆེན་པོས་མཚམས་སྦྱར་ཏེ། འཛི་བན་སྙོམ་ལས་པ་ཕྲིན་ལས་རྡོ་རྗེའམ། དུས་མཐར་སྐྱེས་པའི་
ཤཱཀྱའི་དགེ་སློང་བསྟན་འཛིན་རྒྱལ་མཚན་ནས། ཕྱི་ལོ་ ༢༠༠༧ གསར་ཚེས་ཉིན་གུས་པས་ཕུལ་
བའོ། །བཀྲ་ཤིས་པར་གྱུར་ཅིག །
༄༅། །དཔལ་ལྡན་བླ་མ་དམ་པའི་བཀའ་དྲིན་རྗེས་སུ་དྲན་པའི་བསྟོད་ཕྱག་
བཅོས་མིན་སྙིང་གི་རང་མདངས།
༄༅། །ན་མོ་གུ་རུ། དགེ་ལེགས་ཚོགས་གཉིས་རྒྱ་མཚོ་ལས་བྱུང་བའི། །དོན་
བརྒྱུད་བསྟན་པ་གསལ་བའི་ཉི་མ་ཁྱེད། །བདག་སོགས་ཉམ་ཐག་མགོན་ལ་རྟག་
བཞུགས་ནས། །མ་རིག་མུན་སོལ་ཐར་པའི་ལམ་སྟོན་ཅིག །འགྲོ་བའི་སྡུག་
བསྔལ་སེལ་བའི་སྨན་གཅིག་པུ། །ཞི་བསིལ་རྒྱལ་བའི་བསྟན་པ་ནུབ་ཉེ་ཚེ། །
བསམ་བཞིན་མི་ཡི་སྲིད་པ་ཉེར་བཟུང་སྟེ། །བསྟན་པ་གསལ་མཛད་བླ་མའི་ཞབས་
ལ་འདུད། །རྙེད་དང་བཀུར་སྟིའི་དབང་དུ་མ་གྱུར་པར། །བསྟན་དང་འགྲོ་ལ་ཕན་
བཞེད་ཉག་གཅིག་ལས། །ཁྲིད་ལུང་མན་ངག་ཡིད་བཞིན་བསྩལ་མཛད་པའི། །
བཀའ་དྲིན་འཁོར་མེད་བླ་མའི་ཞབས་ལ་འདུད། །ཟབ་རྒྱས་ཆོས་ཀྱི་གནད་ལ་
དབང་འབྱོར་བས། །ཚིག་འབྲུ་རེས་ཀྱང་སློབ་མའི་རྒྱུད་འཆོས་ཤིང་། །སྙིང་ལ་



6
ཐུབ་བསྟན་མཛེས་པའི་མཚན་བཟང་
ཕན་པའི་གདམས་ངག་འདོམས་མཁས་པའི། །མཚན་ལྡན་དགེ་བའི་བཤེས་ཀྱི་
ཞབས་ལ་འདུད། །བསྟོད་དང་རིམ་གྲོས་ཇི་ཙམ་བཀུར་ན་ཡང་། །ཁེངས་དང་
རྒྱགས་པའི་དྲི་ཙམ་མི་མངའ་ཞིང་། །མ་བསྟོད་མ་བཀུར་གྱུར་ཀྱང་དད་ལྡན་ལ། །
ལྷག་པར་དགྱེས་པའི་བླ་མའི་ཞབས་ལ་འདུད། །རིང་ནས་བྱང་ཆུབ་སེམས་ལ་
གོམས་ཆེས་པས། །འགྲོ་ལ་ཆོས་ཚུལ་སྟོན་ལ་མི་ངལ་ཞིང་། །གང་གསུང་ཕན་
པའི་བསླབ་བྱ་དོན་པོ་ཉིད། །རྒྱལ་སྲས་སེམས་དཔའ་ཆེན་པོའི་ཞབས་ལ་འདུད། །
གྲུབ་མཐའ་ཀུན་ལ་ཕྱོགས་རིས་མི་མཛད་ཅིང་། །གཞུང་ལུགས་མ་ལུས་གདམས་
ངག་ཤར་བ་དང་། །བཤད་པའི་སྙིང་པོ་ཉམས་ལེན་ལ་དྲིལ་མཁན། །ཡོངས་
རྫོགས་བསྟན་པའི་གཙུག་རྒྱན་ཁྱོད་ལ་འདུད། །བཀའ་དྲིན་ལན་གློན་བདག་ལ་མཐུ་
གཞན་མེད། །ངེས་འབྱུང་བྱང་ཆུབ་སེམས་ལ་གོམས་བྱས་ནས། །དབེན་པའི་
གནས་སུ་ཚུལ་བཞིན་སྒྲུབ་པ་ཡིས། །མགོན་ཁྱོད་མཉེས་པའི་རྒྱུ་རུ་འགྱུར་བར་
ཤོག །
ཅེས་བཀའ་དྲིན་འཁོར་ཐབས་མེད་པའི་བླ་མ་དམ་པའི་ཞབས་བརྟན་དང་བསྟོད་ཕྱག་གི་
ཚིག་གང་བྱས་རུང་བ་འདི་ནི། མགོན་པོ་གང་གི་སློབ་འབངས་འཁྱམས་པོ་སྤྲང་བན་ཕྲིན་
དགས། སྙིང་ནས་ཡོན་ཏན་དང་བཀའ་དྲིན་རྗེས་སུ་དྲན་བཞིན། རང་གི་ཁ་ཏོན་གྱི་ཆེད་དུ་འཕགས་
ཡུལ་རྡོ་རྗེ་གླིང་ནས་ཕྱི་ལོ་༢༠༠༡ ཕྱི་ཟླ་༤ པའི་ཚེས་༤་ ཉིན་བྲིས་པས་དེ་དེ་བཞིན་དུ་འགྲུབ་པར་
གྱུར་ཅིག །



ཐུབ་བསྟན་མཛེས་པའི་མཚན་བཟང་
༄༅། །དཔལ་ལྡན་བླ་མ་མཆོག་ལ་གསོལ་བ་འདེབས་པ་དག་པའི་འོད་
སྣང་དཀར་པོའི་ཟིལ་ཕྲེང་ཞེས་བྱ་བ།
༄༅། །ན་མོ་གུ་རུ། རྒྱ་ཆེན་སྨོན་ལམ་ཟབ་མོའི་མཐུ་གྲུབ་པས། །བསྟན་དང་
འགྲོ་ལ་བསམ་བཞིན་སྤྲུལ་པའི་སྐུ། །ཕུལ་བྱུང་ཡོན་ཏན་ཁུར་གྱིས་ལྕི་བ་ཡི། །
བསྟན་པའི་དཔལ་གྱུར་བླ་མར་གསོལ་བ་འདེབས། །རང་དོན་ཚུལ་ཁྲིམས་བ།ཙང་
མའི་ས་གཞི་ལ། །གཞན་དོན་ཕྲིན་ལས་བཞི་ཡི་མེ་ཏོག་བཀྲ། །གཉིས་དོན་
གཟུངས་དང་སྤོབས་པའི་ཟིལ་དངར་ཅན། །འགྲོ་བའི་གཙུག་རྒྱན་བླ་མར་གསོལ་
བ་འདེབས། ཆོས་སྲིད་མི་འཇིགས་ང་རོ་ཆེར་བསྒྲགས་པས། །སྐལ་ངན་ཝ་སྐྱེས་
ཚོགས་རྣམས་ལྐོག་ནས་འདིར། །རྨུ་རྒོད་གླང་སྨྱོན་ཀླད་པ་རྣམ་འགེམས་པའི། །
བཤེས་གཉེན་གདོང་ལྔའི་དབང་པོར་གསོལ་བ་འདེབས། །བག་མེད་པ་ལ་བརྩོན་
པའི་ལྕག་གིས་སྐུལ། །བསྟན་བཤིག་མགོ་བོར་རྡོ་རྗེའི་བཀའ་ལུང་འབེབས། །
དམ་པའི་བུ་ལ་བཟང་པོས་དབུགས་དབྱུང་བའི། །བཤེས་གཉེན་ཆོས་རྒྱལ་ཆེན་པོར་
གསོལ་བ་འདེབས། །ཡང་དག་སྤོང་བ་པ་ལ་མེལ་ཚེ་མཛད། །ཚུལ་བཞིན་ཐོས་
བསམ་མཁན་ལ་སྟོངས་གྲོགས་ཅན། །བསྟན་རྩ་དགེ་འདུན་སྡེ་ཡི་ཁ་འཛིན་
མཁན། །ཆོས་སྐྱོང་རྒྱལ་པོ་བླ་མར་གསོལ་བ་འདེབས། །ཕྱི་རུ་ཁྲེལ་དང་ངོ་ཚའི་
གོས་ཀྱིས་སྤུད། །ནང་དུ་བྱམས་དང་སྙིང་རྗེའི་བཅུད་ཀྱིས་གཏམས། །གསང་བ་
དེ་ཉིད་བཅུ་ལ་དབང་སྒྱུར་བའི། །སུམ་ལྡན་རྡོ་རྗེ་འཛིན་པར་གསོལ་བ་འདེབས། །
བདག་སྔོན་བག་མེད་དབང་གྱུར་ནོངས་པའི་ཚོགས། །སྙིང་ནས་འགྱོད་དོ་བྱང་དག་



ཐུབ་བསྟན་མཛེས་པའི་མཚན་བཟང་
ཚངས་པར་སྩོལ། །སྐྱེ་བ་ཀུན་ཏུ་ཁྱོད་བཞིན་དཔལ་འབྲུག་པའི། །བསྟན་པ་འཛིན་
སྐྱོང་སྤེལ་བའི་མཐུ་ལྡན་ཤོག །
ཅེས་བསྟན་པའི་གསལ་བྱེད་དམ་པ་ལྕི་སྤྲུལ་རིན་པོ་ཆེའི་བརྟན་བཞུགས་དང་གསོལ་
འདེབས་གང་བྱས་ཆོག་པ་འདིའང་། དམ་པ་གང་གིས་ཆུང་ནས་དབང་དང་སྡོམ་པ་ཟབ་མོའི་
བཀའ་དྲིན་གྱིས་བསྐྱངས་པའི་སློབ་འབངས། རྒྱལ་ཁམས་པ་ཕྲིན་ལས་རྡོ་རྗེས། ཕྱི་ལོ་
༢༠༠༡ ཕྱི་ཟླ་ ༩ པའི་ཚེས་ ༣ ལ་བལ་ཡུལ་རང་བྱུང་མཆོད་རྟེན་ཆེན་པོའི་ཞོལ་ཤྲཱི་གོ་ཏམ་
བུདྡྷ་བི་ཧྭ་ར༑ འབྲུག་དཀར་གསུང་རབ་རྒྱུན་སྤེལ་ཁང་ནས་གསོལ་བ་བཏབ་པའོ།། །།
༄༅། །སེམས་དཔའ་ཆེན་པོ་ཆོས་རྗེ་མཁན་ཆེན་བླ་མའི་བཀའ་དྲིན་ཆེ་ཙམ་
་ གླེང་བ་བཅོས་མིན་སྙིང་གི་ང་རོ་ཞེས་བྱ་བ།
༄༅།. །སངས་རྒྱས་ཀུན་གྱི་རྣམ་རོལ་བ། །རྒྱལ་སྲས་སེམས་དཔའ་ཆེན་པོའི་
ཚུལ། །བཀའ་དྲིན་འཁོར་མེད་བླ་མ་ལ། །རབ་གུས་དང་བས་ཕྱག་བགྱིའོ། །
མཐུ་ཆེན་རྒྱལ་བ་མང་བྱོན་ཀྱང་། །འདྲེན་པའི་སྤྱོད་ཡུལ་མ་གྱུར་ཅིང་། །ཆགས་
སྡང་གཉིས་ཀྱིས་མཚམས་སྦྱར་ནས། །སྙིགས་མའི་ཀློང་འདིར་སྐྱེས་པ་བདག །
མི་ལུས་ཐོབ་ཀྱང་དུད་འགྲོའི་སེམས། །སངས་རྒྱས་ཆོས་ལ་དད་པ་ཅི། །འོན་ཀྱང་
སངས་རྒྱས་སྒྲ་དོན་དེ། །ཐོག་མར་མགོན་པོ་ཁྱོད་ལས་ཐོས། །དེས་ན་མི་ལུས་
མཚན་ལྡན་ཡང་
། །ཕ་ཡི་ས་བོན་གྱིས་མ་བསྐྲུན། །མ་ཡི་རྡུལ་ལས་ག་ལ་ཡིན། །
ང་གཉིས་ཀྱིས་མཚམས་སྦྱར་བྱས། །སངས་རྒྱས་ཆོས་ལ། དེས་ན་མི་ལུས་



ཐུབ་བསྟན་མཛེས་པའི་མཚན་བཟང་
མགོན་པོ་ཁྱོད་ལས་བྱུང་བར་གོ། །ཁམས་གསུམ་གྲངས་ཀྱང་མི་འཚལ་ན། །དེ་
ལས་ཐར་འདོད་ལྟ་ཅི་སྨོས། །དཀོན་མཆོག་གསུམ་ཡང་མི་ཤེས་ན། །དེ་ལ་
སྐྱབས་འདོད་ག་ལ་ཡོད། །དེས་ན་བྱིས་པའི་བྱིས་པ་ཞིག །མཁས་པའི་ནང་ནས་
དམ་པའི་སར། །མ་ཚོར་བཞིན་དུ་ཁྲིད་པ་ཡི། །དྲིན་དེ་སུ་ཡིས་འཇལ་བར་
ནུས། །ཚིག་དོན་རེ་ལ་སྟོང་གསུམ་འདི། །གསེར་གྱིས་བཀང་ཡང་རྙེད་དཀའ་
བའི། །བཀའ་དང་བསྟན་བཅོས་རྒྱ་མཚོ་ཙམ། །ཐོས་པའི་རྣ་བའང་ཁྱོད་ཀྱིས་
བྱིན། །མདོ་སྔགས་གཞུང་ལུགས་གང་བལྟས་ཀྱང་། །ལམ་ལམ་ཤེས་པའི་
བསམ་བྱུང་མིག །ཕ་ཡིས་མ་བྱིན་མ་ཡིས་མིན། །དེ་ཡང་མགོན་པོ་ཁྱོད་ཀྱིས་ ་
བསྩལ། །ཉོན་མོངས་ཤུགས་དྲག་ཆུ་བོའི་རྒྱུན། སྲེད་མེད་བུས་ཀྱང་ཟློག་དཀའ་
མོད། །དེ་ཡང་སྐབས་རེར་བྲི་བ་ཡི། །སྒོམ་པ་དེ་ནི་ཁྱོད་ལས་བྱུང་། །འཇིགས་
རུངས་འཁོར་བའི་མུན་ཁྲོད་འདིར། །མྱ་ངན་ཉམ་ཐག་གང་བྱུང་ཡང་། །སེམས་
གསོ་ཆོས་ལ་རེ་ཤེས་པ། །མགོན་པོ་ཁྱོད་ཀྱི་བཀའ་དྲིན་ནོ། །གཞན་ལས་གདམས་
པ་གང་ཞུས་དང་། །དབང་དང་སྡོམ་པ་གང་མནོས་ཀྱང་།. །དེ་ཡང་ཤེས་ལ་རག་
ལས་པས། །ཕྱིར་ཞིང་བཀའ་དྲིན་ཡིད་ལ་འཁོར། །སྐྱོ་བའི་སྐབས་སུ་མ་ཞུམ་
ཞེས། །སྐྱིད་པའི་དུས་སུ་མ་ཁེངས་ཞེས། །འབྲལ་བ་མེད་པའི་ཞལ་ཏ་ཞིག །
ཐུགས་ཀྱིས་རྟག་ཏུ་སྤྲིངས་སམ་སྙམ། །མདོར་ན་ལེགས་ཚོགས་གང་འཕེལ་
དང༌། །ཉེས་པའི་ཆ་ཤས་གང་འགྲིབ་པ། །དེ་ཀུན་མགོན་པོ་ཁྱོད་ཀྱི་དྲིན། །དེ་
ལས་ལྡོག་པ་རང་གཤིས་སོ། །མགོན་པོ་ཁྱོད་ཀྱི་དྲིན་མཐའ་དག །བརྗོད་པའི་
ངལ་བ་སུ་ཡིས་ཐེག །འོན་ཀྱང་གུས་པ་བསྐྱེད་པའི་ཕྱིར། །ཆ་ཤས་ཙམ་ཞིག་གླེང་



ཐུབ་བསྟན་མཛེས་པའི་མཚན་བཟང་
བའོ། །ཞེས་བཀའ་དྲིན་མཚུངས་པ་མེད་པ། དོན་གྱི་སླད་དུ་མཚན་ནས་སྨོས་ན། ཆོས་རྗེ་
མཁན་ཆེན་བླ་མ་དགེ་ལེགས་རྒྱ་མཚོའི་ཞལ་སྔ་ནས་ཀྱི་བཀའ་དྲིན་ཆ་ཙམ་རྗེས་སུ་གླེང་བ་
འདིའང་། མགོན་པོ་གང་གི་བཀའ་དྲིན་གྱིས་འཚོ་བ། འཁྱམ་པོ་ཕྲིན་ལས་རྡོ་རྗེ་ནས། བལ་བོད་
མཚམས་ཀྱི་དབེན་པའི་ནགས་ཁྲོད་དུ་རང་གི་དྲན་གསོའི་ཆེད་ཡི་གེར་བཏབ་པའོ།། །།
༄༅། །དཔལ་ལྡན་བླ་མ་དམ་པ་སྐྱབས་རྗེ་སེང་བྲག་རིན་པོ་ཆེའི་བཀའ་དྲིན་
ཆ་ཙམ་སླར་ཡང་རྗེས་སུ་གླེང་བ་དྲན་གདུང་མཆི་མའི་
ཐིགས་ཕྲེང་ཞེས་བྱ་བ།
༄༅། ༡༽ལུགས་གཉིས་འགྲན་ཟླ་མེད་པའི་བཀའ་དྲིན་གྱིས་བསྐྱངས་པའི། །
མཚུངས་མེད་བླ་སྤྲུལ་དུ་མ་རང་ཡུལ་ལ་བཞུགས་ཀྱང་། །རྒྱུས་མེད་མི་ཡི་ཡུལ་དུ་
ཁེར་རྐྱང་དུ་འཁྱམས་སྐབས། །བཀའ་དྲིན་གླེང་དུ་རི་བ་ཁྱོད་ཉིད་ཙམ་ཡིན་
ནོ། ༢༽ །ཐག་རིང་རྒྱ་མཚོའི་འགྲམ་དུ་གཅིག་པུ་རུ་འཁྱམས་ཏེ། །མི་བཟད་མྱ་
ངན་མཆི་མ་ཁྲག་རྒྱུན་ལྟར་ཟགས་ཚེ། །རིང་ནས་ཐུགས་རྗེས་བཟུང་བའི་གནས་
ཚུལ་དེ་བསམ་དུས། །ཡུན་ཐུང་མི་ཚེ་འདིའི་ནང་བརྗེད་ཐབས་ཤིག་ནམ་
འོང་། ༣༽ །སྐྱབས་དང་བརྟེན་ས་མེད་པའི་ས་མཐའ་ཡི་སྤྲང་བན། །སྐད་བརྡ་
ཙམ་ཡང་མི་ཤེས་ཁྱི་སྨྱོན་བཞིན་འཁྱར་སྐབས། །བྱམས་བརྩེའི་ཐུགས་ཀྱིས་མ་
བོར་ནང་འཁོར་ལས་ལྷག་པའི། །དམིགས་བསལ་བཀའ་དྲིན་བསྐྱངས་པའི་སྣང་



ཐུབ་བསྟན་མཛེས་པའི་མཚན་བཟང་
ཚུལ་དེ་དྲན་བྱུང་། ༤༽ །ཆེན་པོས་ཞུ་བའི་ངོ་དང་ཟང་ཟིང་གི་འབུལ་བ། །
བསོད་དམན་འཁོས་ཆུང་བདག་ལ་སྐུལ་བ་དེའི་དབེན་མོད། །འོན་ཀྱང་ཟབ་དང་
ཡང་ཐབ་ཁྲིད་ལུང་གི་རྒྱུན་བཟང་། །མ་འབད་སྤྱི་བོར་སྨིན་པའི་བཀའ་དྲིན་དེ་སུས་
འཁོར། ༥༽ །ཐུགས་ཀྱིས་གཏིང་ནས་བཟུང་བའི་ནང་མ་ཡི་བཀའ་མཆིད། །
ཐོས་འཛིན་རྣ་བའི་གསང་དུ་སིབ་སིབ་ཏུ་ལྟུངས་པའི། །སྔོན་བྱུང་རྨི་ལམ་ལྟ་བུའི་
མྱོང་ཚོར་གྱི་དགའ་སྟོན། །ད་ལྟ་མིག་ཆུའི་ཐིགས་པའི་སྣོན་པ་རུ་གྱུར་
སོང་། ༦༽ །བག་ཡངས་དབེན་པའི་གནས་སུ་སེམས་ངལ་ཞིག་གསོས་
ནས། །རེ་ཞིག་རང་ཡུལ་ཕྱོགས་སུ་དགའ་སྐྱོ་ངང་བསྐྱོད་སྐབས། །ཆེད་གཉེར་
ཞབས་ཀྱིས་བཅགས་ཏེ་གྱ་ནོམ་པའི་ལྗོངས་སྐྱེས། །དགྱེས་བཞིན་ལྷག་པར་བསྩལ་
བའི་ཉིན་མོ་དེ་དྲན་པ། ༧༽ །ལོ་དང་ཟླ་བའི་མཚམས་ནས་མཇལ་བསམ་ཞིག་
མ་གཏོགས། །འདི་འདྲའི་འབྲལ་ཡོང་བསམ་པའི་སྣང་བ་ཙམ་མ་ཤར། །འོན་
ཀྱང་དགྱེས་པའི་ཞལ་དང་བརྩེ་བ་ཡི་གསུང་མོལ། །གཏན་དུ་སྐལ་བ་ཆད་པའི་ཉིན་
མོ་དེ་ཡིན་འདུག ༨༽ །ཡབ་རྗེ་བཀའ་བརྒྱུད་བླ་མའི་ཚང་མལ་ནས་འཁྲུངས་
ཤིང་། །ཉམས་རྟོགས་གཤོག་སྒྲོ་རྒྱས་པའི་དྲིན་ཆེན་གྱི་བླ་མས། །བྱེལ་ཕྲུག་
དམར་རྗེན་འདྲ་བའི་བུ་སློབ་རྣམས་བསྐྱར་ནས། ཡ་གི་མི་མངོན་དབྱིངས་ལ་
ཕེབས་ཚོད་དེ་སྔ་སོང་། ༩༽ །སྤངས་རྟོགས་ཐུགས་ཀྱི་དགོངས་པ་ཚད་མཐོ་རུ་
ཕྱིན་ཀྱང་། །ད་ལྟ་གཟུགས་སྐུའི་དགུང་ན་ཧ་ཅང་ནི་དམའ་བས། །ཡེ་ཤེས་ཟླ་
ཀིས་དར་ཐོག་རྐྱང་ཚོད་དེ་སྔ་སོང་། །མི་མིན་ལྷ་ཡི་ཚོགས་དཔོན་བྱེད་ཚོད་དེ་སྔ་
སོང་། ༠༽ །རྒྱང་རིང་ཁ་པར་ནང་ནས་གསལ་གསལ་ནི་ཐོས་ལ། །སྐུ་གདུང་



ཐུབ་བསྟན་མཛེས་པའི་མཚན་བཟང་
ཐི་བའི་མདོག་ཅན་མངོན་སུམ་དུ་མཇལ་ཞིང་། །ནམ་ཟླ་དུས་བཞིའི་འགྱུར་བ་མང་
པོ་ཞིག་སོང་ཡང་། །དངོས་དང་རྨི་ལམ་འཁྲུགས་ཡིན་ད་དུང་ཡང་ཐེ་
ཚོམ། ༡༡༽ །ཐོག་མར་གློག་གི་རྒྱུད་ནས་གཏམ་ངན་དེ་ཐོས་སྐབས། །རང་
ཡུལ་བསྡད་ན་བསམས་ཀྱང་རང་ཁྱིམ་དེ་སྟོང་པ། །མི་ཡུལ་ཕྱིན་ན་བསམ་ཚེ་རྒྱལ་
ཁམས་ཀུན་སྟོང་སྣང་། །ཅི་བྱ་བློ་ཡིས་མ་ཕྱེད་སེམས་རྩ་དེ་འཁྲུགས་
སོང་། ༡༢༽ །འོན་ཀྱང་ཟང་ཟིང་མེད་པའི་དབེན་གནས་ཤིག་བཙལ་ནས། །བླ་
མའི་ཐུགས་དགོངས་རྫོགས་པའི་སྒྲུབ་པ་ཞིག་བསམས་ཀྱང་། །དེ་ཡང་དཔལ་ལྡན་
འབྲུག་པའི་ལ་རྒྱ་ཡི་བཅིངས་ནས། །དབང་མེད་ཉམས་ཆུང་ཕྲག་ལ་ཁུར་པོ་ཞིག་
བཀལ་བྱུང་། ༡༣༽ །ལོ་ཤས་སྦྱང་བརྩོན་བྱས་པའི་མིང་ཙམ་དེ་སྙན་ཡང་། །
ཉམས་དང་རྟོགས་པས་དབེན་པ་རྔ་གོག་དང་མཚུངས་པའི། །བདག་འདྲས་འཁོར་
ལ་ཕན་པའི་དོན་འབྲས་དེ་དཀའ་མོད། །འོན་ཀྱང་བླ་མ་མཉེས་ཕྱིར་མཆོད་རྫས་སུ་
ལོས་འབུལ། །
ཞེས་བླ་མ་དྲན་པའི་གདུང་དབྱངས་འདིའང་ཆོས་རྗེ་བླ་མས་བོར་བའི་དགོན་ཤུལ། བལ་
བོད་མཚམས་ཀྱི་རི་ཁྲོད་དུ། ཕྱི་ལོ་ ༢༠༠༦ རང་ལོ་ ༣༧ མེ་ཁྱི་ཟླ་བ་གཉིས་པའི་ནང་ ཆོས་
གྲོགས་རྣམས་ལ་ཐུན་མཚམས་སུ་སྔོན་འགྲོའི་ཁྲིད་རིམ་ཞིག་གང་ཤེས་འབུལ་ཉེའི་ཆར། ཤཱཀྱའི་
བན་སྤྲང་སྙོམ་ལས་པ་ཕྲིན་ལས་རྡོ་རྗེ་ནས་ཡི་གེའི་རིས་སུ་བཏབ་པའོ།། །།



ཐུབ་བསྟན་མཛེས་པའི་མཚན་བཟང་
༄༅། །ཐར་རྒྱན་སྒོམ་རིམ་སྙིང་པོར་དྲིལ་ཏེ་འཕྲིན་དུ་སྲིང་བ་ཟླ་འོད་གཞོན་
ནུའི་མགུལ་རྒྱན་ཞེས་བྱ་བ།
༄༅། །ཨེ་མ་གསོན་དང་རྡོ་རྗེའི་མཆེད་ལྕམ་རྣམས། །གསོན་ཞེས་སྙན་པའི་
གཏམ་བཟང་མི་འདུག་ཀྱང་། །གྱེས་ཁའི་མྱོང་ཚོར་གསར་པའི་རི་མོ་ཞིག དཔང་
མེད་སྨྱུ་གུའི་རྩེ་ནས་ཤར་ཤར་འཁྱུག །སྔོན་བྱོན་རྒྱལ་བས་གསོ་བའི་ཡུལ་མ་
གྱུར། །ད་ལྟའི་འདྲེན་མཆོག་བླ་མས་ཉེ་ཆར་བོར། །གང་ལ་བསམས་ཀྱང་སྐྱོ་
སྣང་འཕེལ་ན་ཡང་། །སྐྱོ་བའི་སེམས་གསོ་ཆོས་ཤིག་བྱ་ན་ལེགས། །ཆོས་ཞེས་
ཆོས་ཞེས་མང་དུ་བཤད་ན་ཡང་། །རང་སེམས་ཆོས་ཀྱིས་ཐུལ་ན་ཆོས་པ་ཡིན། །
དེ་ལས་གཞན་པའི་དཀའ་ཐུབ་བཟླས་བརྗོད་ཀུན། །ཡང་དག་ཐར་པའི་ཆོས་སུ་
འགྲོ་རེ་སྐན། །བློ་ལྡོག་རྣམ་བཞིས་རང་གི་སེམས་འདུལ་ན། །ཚེ་འདིའི་བློ་ངན་
མང་པོ་ངང་གིས་འགུགས། །མ་ཚོར་བཞིན་དུ་བློ་སྐྱེད་ཤུགས་ཀྱིས་འོང་། །དེ་
ལས་ཟབ་པའི་ཆོས་ཤིག་གང་ན་ཡོད། །མི་རྟག་ནས་བཟུང་སྔོན་འགྲོའི་སྒོམ་རིམ་
ལོ༑ །མྱོང་བ་ཐོན་པའི་གོམས་འདྲིས་མི་བྱེད་པར། །བསྐྱེད་རྫོགས་ཟབ་ཟབ་རེ་
ནས་གྲངས་བསགས་དེ། །ཆོས་ཡིན་སྙམ་པ་བདག་ལ་ཡོད་མ་ཡིན། །དེས་ན་
རང་མགོ་རང་གིས་མི་གཡོགས་ན། །ཐོག་མར་མི་རྟག་སྒོམ་པ་ཤིན་ཏུ་ལེགས། །
དེ་ཡང་གཞན་དཔེ་རང་ལ་བཀལ་ནས་སུ། །རྒན་གཞོན་ངེས་མེད་ཤི་བ་ཡང་ཡང་
སོམས། །དེ་ཉིད་ལེགས་པར་རྒྱུད་ལ་སྐྱེས་པ་ན། །ཚེ་འདིར་སྙིང་པོ་མེད་པར་ལྟ་ཅི་
སྨྱོས། །གང་དུ་སྐྱེས་ཀྱང་སྡུག་བསྔལ་རང་བཞིན་ལ། །བསམས་ནས་འཁོར་བའི་



ཐུབ་བསྟན་མཛེས་པའི་མཚན་བཟང་
ཉེས་དམིགས་བསྒོམ་པར་བྱ། །ཁམས་གསུམ་འཁོར་བའི་སྡུག་བསྔལ་ཆེན་པོ་
ཡང་། །སྡིག་པ་མི་དགེ་བཅུ་ཡི་དབང་གིས་ཏེ། །ངན་སོང་སྡུག་བསྔལ་སྡིག་པ་ཁོ་
ནས་དང་། །ལྷ་མིའི་སྡུག་བསྔལ་སྡིག་དང་འདྲེས་ལས་བྱུང་། །དེ་ལྟར་བསམས་
ནས་སྡིག་པ་དུག་བཞིན་སྤང་། །དགེ་བ་བཅུ་པོ་ཉམས་སུ་ལེན་དགོས་ཤིང༌། །དེ་
ཡང་མཐོ་རིས་བདེ་འབྲས་ཙམ་མིན་པར། །གཏན་བདེ་ཐར་པའི་ཆེད་དུ་སྤང་བླང་
བྱ། །སྡིག་པ་སྤོང་ནུས་དགེ་བ་སྒྲུབ་ནུས་པའི། །དལ་འབྱོར་ལུས་འདི་ཡིད་བཞིན་
ནོར་ལས་ལྷག །ཤིན་ཏུ་རྙེད་དཀའ་ད་རེས་ལན་གཅིག་ཡིན། །དོན་མེད་ཆུད་ཟོས་
བཏང་ན་ཧ་ཅང་ཕངས། །ད་རེས་རང་ཉིད་ངན་སོང་ལས་ཐར་པའི། །སྐྱེས་བུ་ཆུང་
ངུའི་དོན་ཙམ་འགྲུབ་ན་ཡང་། །ཚེ་འདིར་འཛམ་གླིང་དཔལ་འབྱོར་ཐོབ་ལས་
དགའ། །སྐྱེས་བུ་འབྲིང་པོའི་དོན་འགྲུབ་ལྟ་ཅི་སྨོས། །འོན་ཀྱང་འཇིགས་རུང་
འཁོར་བའི་རྒྱ་མཚོའི་ནང་། །བྱིང་བའི་ཉམ་ཐག་འགྲོ་བ་འདི་དག་ནི། །དྲིན་གྱིས་
བསྐྱངས་པའི་མ་རྒན་ཤ་སྟག་ཉིད། །དེས་ན་སྐྱེས་བུ་ཆེན་པོའི་བློ་སྦྱང་དགོས། །
ཐོག་མར་རྩ་བའི་མ་ནས་རིམ་བཞིན་བསླབ། །རྒྱལ་བའི་བཀའ་དང་ལས་འབྲས་
ཡིད་ཆེས་ན། །སྐྱེ་ཤི་འཕོས་པས་ངོ་མ་ཤེས་ཙམ་ལས། །ད་ལྟའི་མ་བཞིན་བློ་སྣ་
ཅིས་མི་སྐྱེ། །དཔེར་ན་མངོན་ཤེས་ཅན་གྱི་མི་ཞིག་གིས། །ད་ལྟའི་མ་དེའི་ཡང་
སྲིད་ངོས་བཟུང་ན། །སྔོན་མ་བཞིན་དུ་སྙིང་བརྩེ་ངང་གིས་འོང་། །དེ་བཞིན་སྟོན་
པས་འགྲོ་ཀུན་མ་ཡིན་གསུངས། །དེ་ལྟར་བསམས་ནས་སེམས་ཅན་ཐམས་ཅད་
ལ༑ །ཡིད་འོང་བྱམས་དང་སྙིང་རྗེ་རབ་ཏུ་བསྐྱེད། །སྙིང་རྗེའི་དབང་གིས་དེ་དག་
རྣམས་ཀྱི་ཕྱིར། །རྫོགས་པའི་སངས་རྒྱས་འཐོབ་པར་བྱ་དགོས་བསམ། །རྫོགས་



ཐུབ་བསྟན་མཛེས་པའི་མཚན་བཟང་
སངས་རྒྱས་ནི་བྱང་ཆུབ་སེམས་ལས་འཁྲུངས། །དེ་ཡང་ཀུན་རྫོབ་བྱང་ཆུབ་
སེམས་མཆོག་དང་། །དོན་དམ་རྣམ་པར་མི་རྟོག་ཡེ་ཤེས་ཏེ། །ཐེག་ཆེན་ཉམས་
ལེན་མ་ལུས་འདི་ཙམ་འདུས། །དེ་ལྟར་སྟོང་ཉིད་སྙིང་རྗེའི་སྙིང་པོ་ཅན། །རང་གི་
རྒྱུད་ལ་བསྐྱེད་པར་བྱ་བའི་ཕྱིར། །དང་པོར་ཐུན་ལ་མཉམ་བཞག་ངོ་བོ་བསྐྱང་། །
ཐུན་མཚམས་ཀུན་རྫོབ་བྱང་སེམས་སྦྱང་ན་ལེགས། །མཉམ་བཞག་ངོ་བོ་ཇི་ལྟར་
བསྐྱང་ཚུལ་ནི། །བརྒྱུད་ལྡན་བླ་མ་དམ་པའི་ཞལ་ལས་ལོངས། །འདི་ནི་དད་པ་
ཉིད་ཀྱིས་རྟོགས་བྱ་ལས། །ཨུ་ཚུགས་ཡིད་དཔྱོད་རྣམས་ཀྱིས་རྟོགས་རེ་སྐན། །
གདམ་ངག་ཐོག་མར་མི་རྟག་སྒོམ་པ་ནས། །འདེབས་པ་འདི་ནི་ལམ་རིམ་ཐར་རྒྱན་
ལུགས། །རགས་པ་སྐྱེ་སླའི་ཕྱོགས་ནས་འཁྲིད་པ་སྟེ། །ས་སྡེ་ལས་གསུངས་ལུང་
རིགས་གཉིས་ཀས་གྲུབ། །བདེན་བཞིའི་གདམ་ངག་བཀའ་བབ་དྭགས་བརྒྱུད་
ཅེས། །མཁས་བླུན་ཀུན་ལ་རླུང་ལྟར་གྲགས་མོད་ཀྱང་། །ལག་ལེན་གོ་རིམ་
གཞན་རྗེས་མ་འབྲངས་པར། །རང་ལུགས་ཇི་བཞིན་འཇོག་འདི་བདག་གི་སྐུལ། །
ཐོག་མར་མི་རྟག་དྲན་པས་རྒྱུད་བསྐུལ་ནས། །འཁོར་བ་མཐའ་དག་སྡུག་བསྔལ་
ཤེས་པར་བྱ། །དེ་ལྟར་ཤེས་ན་དེའི་རྒྱུ་ལས་ཉོན་ལ། །གཉེན་པོ་དྲག་པོས་སྤོང་
སེམས་ངང་གིས་འོང་། །འཁོར་བའི་རྒྱུ་འབྲས་གཉིས་ལ་རབ་འཇིགས་ན། །
གཏན་བདེ་ཐར་པའི་དོན་གཉེར་ལགས་ལ་སྐྱེ། །དེ་ནས་དོན་ཆེན་སྒྲུབ་ནུས་ལུས་རྟེན་
འདིར། །ཉམས་ལེན་རྒྱུད་ལ་བསྟེན་འདོད་ཅིས་མ་འོང་། །ད་རེས་རང་གིས་
ཉམས་ལེན་བྱ་ནུས་ན། །སངས་རྒྱས་དངོས་བྱོན་དྲིན་ཆེན་བླ་མ་དེས། །སྔོན་འགྲོ་
ནས་བཟུང་དངོས་གཞིའི་ངོ་སྤྱད་བར། །ཟབ་མོའི་ཉམས་ཁྲིད་མ་གནང་འདི་ན་



ཐུབ་བསྟན་མཛེས་པའི་མཚན་བཟང་
མེད། །ཐོབ་པའི་ཆོས་ལ་ཉམས་ལེན་མི་བྱེད་པར། །མཐོབ་ཟབ་ཟབ་ཅིག་ལ་རེ་
ཆེན་བྱེད། །ངེས་ཤེས་སྣ་བ་ཅིག་རྒྱུད་ལ་མེད་བཞིན་དུ། །འཆི་བདག་བསླེབས་ཚེ་
སྡུག་སྐད་འཆོར་ཉེན་ཡོད། །དེས་ན་སྟོང་ཉིད་སྙིང་རྗེའི་ལམ་བཟང་ལ། །བློ་སྣ་མ་
མང་སྒོ་གསུམ་ཆིག་དྲིལ་མཛོད། །ཕྱག་ཆེན་སྔོན་དངོས་ཉམས་ལེན་འདི་རང་
ཡིན། །འདི་ལས་ཟབ་པ་མདོ་སྔགས་གཉིས་ན་མེད། །གལ་ཏེ་འདི་ལས་ལྷག་པའི་
ཟབ་ཆོས་ཤིག །ཡོད་པར་སྙམ་ན་རང་སེམས་བདུད་ཀྱིས་བསླུས། །གྲོགས་ཀྱིས་
བཤད་ན་གྲོགས་དེ་སྡིག་གྲོགས་ཡིན། །གཞན་གྱིས་ཟེར་ན་ཁ་དེར་ཐལ་བ་
བླུགས། །ད་ནི་དམ་ཆོས་ཐོབ་བྱར་མ་སོང་བར། །ཉམས་ལེན་སྒོམ་ཡུན་ཤི་དང་
མཉམ་པར་གྱིས། །འཇིག་རྟེན་བྱ་བྱེད་སྤོང་བ་ལྟ་ཅི་སྨོས། །ཆོས་ཀྱི་བློ་སྣ་མང་
པོའང་གཡེང་བའི་གཞི། །སེམས་ཀྱིས་བསྒོམས་ཀྱང་ལག་ཏུ་མ་བླངས་ན། །
ཉམས་རྟོགས་བརྟན་པ་ཐོབ་པའི་དུས་མི་ཡོང་། །རབ་ན་བཀའ་བརྒྱུད་གོང་མའི་
རྣམ་ཐར་སློབས། །ཐ་ན་རི་ཁྲོད་འདི་རུ་མི་ཚེ་སྐྱོལ། །དེ་བཞིན་བྱས་ན་རྩ་བའི་བླ་མ་
དེའི། །ཐུགས་ཀྱི་དགོངས་པ་ཡོངས་སུ་རྫོགས་པར་འགྱུར། །གཞན་དུ་འ་འུར་
ཟང་ཟིང་ཙབ་ཙུབ་ཀྱིས། །མཚན་ལྡན་བླ་མ་མཉེས་བསམ་བདག་ལ་མེད། །དེའི་
ཕྱིར་ཕྲན་ཡང་ད་ནི་ལོ་ཤས་རིང་། །མི་སྨྲའི་བརྟུལ་ཞུགས་དང་དུ་བླང་ན་སྙམ། །
ཆོས་གྲོགས་རྣམས་ཀྱང་དབེན་པའི་རི་སུལ་དུ། །དྲན་རྒྱུ་མ་མང་རྐང་ཆུང་དལ་དུ་
ཆུགས། །དེ་སྐད་སྨྲས་པ་འདི་ཡང་རང་ཉིད་ལ། །ཉམས་དང་རྟོགས་པ་ཡོད་ནས་
མ་ཡིན་གྱི། །ཆུང་ནས་མཁས་གྲུབ་བླ་མ་མང་པོ་ཡི། །ཐུགས་རྗེས་གཏིང་ནས་
བཟུང་བའི་དྲིན་ལས་སོ། །



ཐུབ་བསྟན་མཛེས་པའི་མཚན་བཟང་
ཞེས་པ་འདིའང་དཔལ་ལྡན་བླ་མ་རིན་པོ་ཆེས་སྔར་ནས་བཀའ་བསྩལ་སྤྱི་བོར་ཕེབས་པ་
སྙིང་ལ་བཅངས་ནས། བལ་བོད་མཚམས་ཀྱི་གདན་ས་གོང་འོག་གཉིས་སུ་དམ་ཆོས་ཐར་པ་རིན་
པོ་ཆེའི་རྒྱན་གྱི་གོ་བསྡུར་གང་ཤེས་ལེགས་པར་ཞུས་ཟིན་རྗེས། སླར་ཡང་རང་གཞན་སྒྲུབ་པའི་
གསལ་འདེབས་སུ་དམིགས་ཏེ། ཕྱི་ལོ་ ༢༠༠༧ རང་ཉིད་སྐྱེས་ནས་ལོ་ངོ་སོ་བརྒྱད་སོན་པའི་རབ་
གནས་མེ་ཕག་གི་ལོ། ས་ག་ཟླ་བའི་ཚེས་ ༡༠ ཉིན་ལྗོངས་བལ་བོད་གཉིས་ཀྱི་སོ་
མཚམས། ཤར་སྦ་ཁང་དོན་གྲུབ་སྡིངས་ཞེས་བྱ་བའི་དབེན་ཁྲོད་ནས། མཉམ་མེད་དྭགས་པོ་
བཀའ་བརྒྱུད་པའི་རིང་ལུགས་འཆང་བ། མདོ་ཁམས་ཀྱི་བན་སྤྱང་ཕྲིན་ལས་རྡོ་རྗེར་འབོད་པས་
སྐལ་མཉམ་ཆོས་གྲོགས་རྣམས་ལ་འཕྲིན་དུ་བསྲིངས་པའོ།། །། །
༄༅། །ཇོ་བོ་རྗེ་དཔལ་ལྡན་ཨ་ཏི་ཤ་ལ་བསྟོད་པའི་ཀ་རྩོམ་བཞུགས་སོ།
༄༅། །མདོ་སྔགས་ལུང་རིགས་སེང་གེའི་སྒྲ་ཆེན་པོས། །ཉེས་སྤྱོད་ཝ་མོའི་
ཚོགས་བཅས་ཟིལ་གནོན་ཞིང་། །མ་ཧཱ་མཁས་པའི་ཡིད་དབང་འཕྲོག་མཛོད་
པའི། །བཀའ་དྲིན་མཐའ་མེད་རྗེ་བཙུན་ཨ་ཏི་ཤ། །
ཞེས་པ་འདི་ནི་གཅུང་པོ་བསྟན་འཛིན་དོན་ཡོད་ཀློག་སློབ་སྐབས་དེའི་ཆེད་དུ་བྲིས་པ་ཞིག་
གོ། །།



18
ཐུབ་བསྟན་མཛེསཔའི་མཚན་བཟུང་
༄༅། །འཇམ་མགོན་བླ་མ་བློ་བཟང་གྲགས་པ་ལ་གསོལ་བ་འདེབས་པ་རྟོག་
གེའི་སྨྲེ་སྔགས་ཞེས་བྱ་བ་བཞུགས་སོ།
༄༅། །ན་མོ་གུ་རུ། དགའ་ལྡན་ཡིད་དགའ་ཆོས་ཀྱི་ཞིང་ཁམས་སུ། །བཞུགས་
པའི་འཇམ་མགོན་བླ་མ་བློ་བཟང་གྲགས། །ཤུགས་དྲག་གདུང་བ་ཆེན་པོས་གསོལ་
འདེབས་ན། །མི་མངོན་དབྱིངས་ནས་ཐུགས་རྗེའི་སྤྱན་གྱིས་བ་གཟིགས། །ཆོས་ལ་
སློབ་བཞིན་ཆོས་བརྒྱུད་རྣམ་རྟོག་བདོ། །ན་ཚོད་ཡོལ་ཡང་ན་ཆུང་ཡིན་སྣང་
ཤར། །ཚེ་ཕྱེད་རྫོགས་ཀྱང་ཚེ་འདིའི་མདུན་མ་གཉེར། །བདག་དང་བདག་འདྲར་
ཐུགས་རྗེའི་སྤྱན་གྱིས་གཟིགས། །ཚིག་དོན་དུམ་རེ་ཤེས་པ་ང་རྒྱལ་གྲོགས། །སློབ་
སྦྱོང་ལོ་ཤས་བྱས་པ་གྲགས་པའི་དོན། །དཀོར་ནག་དུག་ཆུ་འཐུང་ལ་མི་ངོམས་
པ༑ །བདག་དང་བདག་འདྲར་ཐུགས་རྗེའི་སྤྱན་གྱིས་གཟིགས། །ཅུང་ཟད་ཤེས་ཚེ་
གཞན་ལ་ཁྱད་གསོད་བྱེད། །གཞན་གྱིས་ཚིག་མཚོན་བཏབ་ན་མི་བཟོད་ཅིང་། །
རང་རྒྱུད་རྭ་ལྟར་གྱོང་བའི་ཚུལ་འཆོས་མཁན། །བདག་དང་བདག་འདྲར་ཐུགས་
རྗེའི་སྤྱན་གྱིས་གཟིགས། །གཞན་སྐྱོན་ཕྲ་མོ་ཁབ་ཀྱི་རྩེ་མོས་འབྲུ། །རང་སྐྱོན་རྒྱུ་
མཚོ་ཙམ་ཞིག་རི་བོས་མནན། །ཁ་དང་ཞེ་གཉིས་མི་མཐུན་གཡོ་སྒྱུ་ཅན། །བདག་
དང་བདག་འདྲར་ཐུགས་རྗེའི་སྤྱན་གྱིས་གཟིགས། །རང་ལུས་ངུར་སྨྲིག་མདོག་
གིས་མཛེས་ན་ཡང་། །འདུལ་ཁྲིམས་ཉ་མོ་མང་པོ་ཁྱུར་མིད་དུ། །པ་གཏོང་པའི་ངང་
པ་སེར་པོའི་རྗེས་འགྲོ་བ། །བདག་དང་བདག་འདྲར་ཐུགས་རྗེའི་སྤྱན་གྱིས་



ཐུབ་བསྟན་མཛེས་པའི་མཚན་བཟང་
གཟིགས། །
ཞེས་རྗེ་རིན་པོ་ཆེ་མྱ་ངན་ལས་འདའ་ཚུལ་བསྟན་པའི་དུས་ཆེན་ལྕགས་འབྲུག་ཟླ་བ་བཅུ་
པའི་ཚེས་༢༥ ཕྱི་ལོ་༢༠༠༠ ཕྱི་ཟླ་༡༢ པའི་ཚེས་༢༠ ལ་འཕགས་ཡུལ་ལྷོ་ཕྱོགས་སེར་ལྷོའི་རང་
ཤག་ནས། ཐོས་བསམ་པ་ཕྲིན་ལས་རྡོ་རྗེས་གསོལ་བ་བཏབ་པའོ།། །།
༄༅། །དབེན་པ་ལ་སྐུལ་བའི་གཏམ་སུམ་རྩེན་ལྷ་ཡི་རྔ་སྒྲ་ཞེས་བྱ་བ།
༄༅། ༡༽ ་རང་དོན་ཐོས་བསམ་སྒོམ་ལ་ནང་བྱན་དུ་ཚུད་ཅིང་། །གཞན་དོན་
བསྡུ་བ་བཞི་ཡི་ཐབས་ཚུལ་ལ་མཁས་པ། །གཉིས་དོན་བྱང་ཆུབ་སེམས་ལ་མངའ་
དབང་དུ་སྒྱུར་བའི། །བཀའ་དྲིན་འཁོར་ཐབས་མེད་པའི་བླ་མ་དེ་དྲན་པ། ༢༽ །
ནང་དུ་བསྡད་ན་བྱིས་པ་ལང་ཤོར་གྱི་ཙེར་སྒྲ། །ཕྱི་རུ་སོང་ན་མི་མང་འདུ་ལོང་གི་
འུར་སྒྲ། །གང་དུ་ཕྱིན་ཀྱང་རླུང་འཁོར་ཆེ་ཆུང་གི་ལྡིར་སྒྲ། །དེང་དུས་གྲོང་ཁྱེར་
རྣམས་སུ་སུན་སྣང་ཞིག་སྐྱེས་བྱུང་། ༣༽ །དཀའ་གནད་ལྷུག་པར་བཀྲོལ་ཀྱང་
ཉན་མཁན་ནི་མི་འདུག །ཚོང་དང་པད་ཤག་ཁོ་ནའི་ཡོང་སྒོ་ལ་བྲེལ་བའི། །དེང་
དུས་བླ་གྲྭ་རྣམས་ཀྱི་གནས་ཚུལ་ལ་བལྟ་དུས། །གཞན་ལ་འཆད་སྤེལ་འདི་ཡང་ཡི་
ཆད་ཀྱི་སྣོན་པ། ༤༽ །ཆེ་འདོད་རེ་བའི་ཞགས་པ་དུམ་བུ་རུ་གཏང་ཞིང་། །མི་
འདོད་དགོན་པའི་སྤྱི་བསྒྲིགས་ཇི་དགའ་རུ་གཞག་ལ། །ངོ་སྲུང་ལྟོས་པའི་ཐག་པ་ཆུ་
ནང་དུ་གཡུགས་ནས། །རི་ནས་རི་སུལ་རྒྱུ་བའི་བག་ཡངས་ཤིག་བྱུང་



ཐུབ་བསྟན་མཛེས་པའི་མཚན་བཟང་
ན༑ ༥༽ །དགྲ་དང་གཉེན་གྱི་ཆགས་སྡང་ལིང་གིས་ནི་བོར་ཏེ། །སྐྱིད་ན་དགའ་
གྲོགས་དམ་པའི་ལྷ་ཆོས་ལ་བྱ་ཞིང་། །སྡུག་ན་སེམས་གསོ་དམ་པའི་ལྷ་ཆོས་ཀྱིས་
བྱས་ནས། །གངས་ཁྲོད་ནགས་ཁྲོད་ཅིག་ཏུ་སྐྱིད་ཉལ་ཞིག་བརྒྱབ་ན། ༦༽ །
མཁས་པ་བརྒྱ་ཡིས་སྨོད་ཀྱང་ཞུམ་པ་ཙམ་མེད་ཅིང་། །བླུན་པོ་སྟོང་གིས་བསྟོད་
ཀྱང་ཁེངས་པ་ཡང་མེད་པར། །སྐྱེ་ཤིས་གཏིང་ནས་འཇིགས་པའི་དད་པ་ཞིག་སྐྱེས་
ཏེ། །རང་རྒྱུད་ཆོས་དང་འདྲེས་པའི་བློ་བདེ་ཞིག་བྱུང་ན། ༧༽ འགྲོགས་འདྲིས་
མི་གཅིག་མེད་པའི་ངེས་མེད་ཀྱི་གནས་སུ། །འཁོར་མཁན་ཁྱི་གཅིག་མེད་པར་
གཅིག་པུ་རུ་འཁྱམས་ཏེ། །མཐོ་དམན་རེ་དོགས་གཉིས་ཀྱི་མདུད་ནག་ལས་གྲོལ་
ནས། །རང་དབང་རང་ལ་ཐོབ་པའི་གུ་ཡངས་ཤིག་བྱུང་ན། ༨༽ །བསམ་ཚད་
སྡུག་བསྔལ་སྣོན་མ་ཚེ་འདི་ཡི་བྱ་བཞག །སྦྱངས་ཀྱང་ཟད་དུ་མེད་པའི་རིག་གནས་
ཀྱི་མཐའ་རྒྱུ། །དགེ་འམ་སྡིག་པར་དོགས་པའི་རང་འདོད་ཀྱི་ཆོས་བཤད། །ཀུན་
ཀྱང་རྒྱབ་ཏུ་དོར་བའི་སྒྲུབ་པ་ཞིག་ནུས་ན། ༩༽ །ཚེ་འདིའི་ཆེ་ཐབས་སློབ་པའི་
གཉེན་བཤེས་ཀྱི་ཁ་ཏ། །རང་གཞན་སྡིག་ལ་སྦྱོར་བའི་གྲུབ་མཐའ་ཡི་ཁ་འཛིན། །
ཕ་རོལ་རིགས་མ་མཐུན་ལ་སྡང་ཞུགས་ཀྱི་ལ་རྒྱུ། །ཐམས་ཅད་རླུང་ལ་སྐུར་བའི་
སྨྱོན་པ་ཞིག་བྱུང་ན། ༡༠༽ །མི་ལ་ཕན་བཏགས་བྱས་པའི་ཡུས་ཆེ་དང་ངོ་སོ། །
རང་ཉིད་བཟང་པོར་རེ་བའི་ངོ་སྲུང་དང་སེམས་འཛིན། །གཞན་ལ་ཐོས་སྒོམ་ཉམས་
ལེན་ངོམ་འདོད་དང་འགྲན་འདོད། །ཀུན་སྤངས་སྙིང་ནས་བྱ་བཏང་བཤའ་མ་ཞིག་
བྱུང་ན། ༡༡༽ །དལ་འབྱོར་ཆུད་ཟོས་གཏོང་བའི་ཕྱི་ནང་གི་ནོར་རྫས། །འཁོར་
བའི་འདམ་དུ་དྲུད་པའི་མཛེས་མ་ཡི་སླུ་བྲིད། །དུག་ལྔ་ཆོས་བརྒྱུད་འཕེལ་བའི་དེང་



ཐུབ་བསྟན་མཛེས་པའི་མཚན་བཟང་
དུས་ཀྱི་སྒྱུ་འཕྲུལ། །གང་ལ་ཞེན་ཆགས་བྲལ་བའི་ཆོས་པ་ཞིག་བྱུང་ན། ༡༢༽ །
ཐ་སྙད་རྟོག་གེ་མཁན་པོས་བློ་ཡུལ་དུ་མ་གྱུར། །བླུན་སྒོམ་སྡུག་བཙིར་ཅན་གྱི་ཡིད་
དཔྱོད་ཀྱིས་མ་ཕིགས། །སྐལ་ལྡན་མོས་གུས་ཅན་ལ་ཤུགས་འབྱུང་དུ་འཆར་
བའི། །གཉུག་མ་དོན་གྱི་རང་ཞལ་ངོ་མ་དེ་མཇལ་ན། ༡༣༽ །གཞུང་ལུགས་
ཕྱོགས་རིས་མེད་པའི་ཐོས་པ་ཞིག་བསགས་ནས། །བསམ་བྱུང་བློ་ཡི་སྟོབས་ཀྱིས་
ངེས་ཤེས་ཤིག་རྙེད་ཚེ། །རི་བོང་ཅལ་འདྲོགས་མིན་པའི་ངེས་འབྱུང་གིས་བསྐུལ་
ཏེ། །ཡིད་དང་རྗེས་སུ་མཐུན་པའི་དབེན་གནས་ཤིག་ཐོབ་ན། །
ཞེས་དབེན་པ་རྗེས་སུ་དྲན་པའི་གཏམ་འདིའང་རང་ཉིད་དབེན་པ་ལ་ཕྱོགས་སྐབས་རང་
ལ་དྲན་སྐུལ་ཆེད། འཁྱམ་པོ་ཕྲིན་ལས་རྡོ་རྗེས། ཕྱི་ལོ་༢༠༠༡ ཕྱི་ཟླ་༨ པའི་ཚེས་༢ ཉིན་བལ་
ཡུལ་རྒྱལ་ས་ཀ་ཐ་མན་གྲུ་ནས་བྲིས་པའོ།། །།
༄༅། །སྙིང་ཁོང་ནས་བླ་མ་དང་མཆེད་གྲོགས་དྲན་པའི་ཚིགས་སུ་བཅད་པ་
བཅུ་གཅིག་ཀུན་ཏུ་འོད་ཅེས་བྱ་བ།
༄༅། ༡༽ །ན་མོ་གུ་རུ་རཏྣ་ཏྲ་ཡཱ་ཡ། །སངས་རྒྱས་མི་རུ་བརྫུ་བའི་མཚན་ལྡན་
གྱི་བླ་མ། །རྒྱལ་བའི་བསྟན་དང་སྤྱད་པའི་དམ་ཆོས་ཀྱི་བཀའ་དྲིན། །གང་དེས་
རྗེས་སུ་བཟུང་བའི་ནང་མཆེད་ཀྱི་དགེ་འདུན། ཡང་ཡང་སྙིང་ནས་དྲན་ནོ་སྙིང་
དབུས་སུ་ཕེབས་དང་། ༢༽ །ཡུན་རིང་ཐུགས་བརྩེས་བསྐྱངས་པའི་དྲིན་ཆེན་གྱི་



ཐུབ་བསྟན་མཛེས་པའི་མཚན་བཟང་
བླ་མ། །ཆུང་ནས་མཉམ་འཚོགས་བྱས་པའི་རྡོ་རྗེ་ཡི་སྤུན་མཆེད། །ལུས་སེམས་
ཡང་ཡང་འདྲིས་པའི་འཛི་ཡུལ་གྱི་གདན་ས། །རྒྱལ་ཁམས་གང་དུ་ཕྱིན་ཀྱང་བརྗེད་
ཐབས་ནི་མི་འདུག ༣༽ །དབྱར་ཁའི་གཡུ་མདོག་སྤང་ལྗོངས་དགུན་དུས་ཀྱི་
འཁྱག་དཀར། །དཔྱིད་ཀྱི་ཁ་བའི་ཕུང་པོ་སྟོན་དུས་ཀྱི་ལྕང་ལོ། །དུས་བཞི་འཕོ་
འགྱུར་ཆེ་བའི་འཛིཡུལ་གྱི་རི་ཀླུང་། །ཡིད་དང་རྨི་ལམ་ནང་གི་སྣང་བརྙན་ལ་གྱུར་
སོང་། ༤༽ །བཀའ་དྲིན་གཞལ་དུ་མེད་པའི་བླ་མ་ཡི་ཞལ་རས། །ལོ་མང་
གདན་གཅིག་བྱས་པའི་མཆེད་གྲོགས་ཀྱི་བརྩེ་གདུང་། །ཐག་རིང་མི་ཡི་ཡུལ་དུ་ཁྱི་
རྒན་བཞིན་འཁྱམས་ཀྱང་། །མིག་དང་དྲན་པའི་ལམ་ལས་ཡོལ་དུས་ཤིག་མ་
མཆིས། ༥༽ །བྱིན་ཆགས་མོས་གུས་འཕེལ་བའི་ནར་མ་ཡི་སྒྲུབ་མཆོད། །ལྷ་
མི་ཡི་གར་འོང་བའི་གར་འཆམ་གྱི་མཛད་སྒོ། །ད་ལྟ་གློག་བརྙན་ནང་དུ་མཇལ་
དུས་ལ་སླེབ་ཚེ། །དགའ་སྐྱོ་ཤན་མ་ཕྱེད་པའི་ཚོར་བ་ཞིག་འདུག་པ། ༦༽ །རྒྱུ་
གཞུང་ལྷག་པར་འཆད་པའི་འཛི་ཡུལ་གྱི་ཆོས་གྲྭ། །ཟབ་ཆོས་ཐང་མར་བརྡལ་བའི་
ལྡེམ་ཆེན་གྱི་སྒྲུབ་སྡེ། །བསྟན་པའི་མེ་རོ་སྦྱར་བའི་བླ་མ་ཡི་མཛད་རྗེས། །གང་ལ་
བསམས་ཀྱང་དད་སྤྲོ་སྐྱེ་བ་ལས་མ་འདས། ༧༽ །རྒྱ་དམར་ཀླ་ཀློའི་ཤན་གྱིས་
ཕྱུགས་ལྷས་སུ་བསྒྱུར་ནས། །བསམ་ན་ཡི་མུག་ལྡང་བའི་འཛི་ཡུལ་གྱི་དགོན་
ཤུལ། །སླར་ཡང་བཤད་སྒྲུབ་ལས་ཀྱིས་དར་རྒྱས་སུ་གནང་སྟེ། །བསྟན་པའི་ཁུར་
ཆེན་སྣོམ་པའི་བླ་མ་རྣམས་དྲན་པ། ༨༽ །རྫུན་དང་གཡོ་སྒྱུའི་འཁོར་ལོ་བར་མེད་
དུ་སྐོར་ཞིང་། །ཟབ་ཆོས་ནོར་མགོ་སུ་མཐོའི་ངོ་དགའ་ལ་སྟེར་ནས། །ད་དུང་
བསྟན་འཛིན་རློམ་རྣམས་མཐོང་བ་དང་ཐོས་ཚེ། །གཞི་ནས་འཛི་ཡུལ་མཐིལ་གྱི་བླ་



ཐུབ་བསྟན་མཛེས་པའི་མཚན་བཟང་
སྤྲུལ་རྣམས་དྲན་བྱུང་། ༩༽ །བསྟན་བཤིག་ཁྲམ་པ་མང་པོའི་ཚང་ཁྱུ་དེ་བརྡོལ་
ཀྱང་། །ཐུབ་བསྟན་སྙིང་ལ་བཅང་བའི་བསྟན་འཛིན་གྱི་སྐྱེས་བུ། །མཁས་དང་
སྒྲུབ་ཚུགས་ཅན་གྱི་མཆེད་པོ་རྣམས་དྲན་དུས། །རྒྱང་ནས་མཇལ་རེ་བྲལ་ཡང་ཞེ་
ཕུགས་དེ་དྲོ་བ། ༡༠༽ །ཐབས་འཕྲུལ་གློག་གི་ལྟད་མོས་ས་ཆེན་འདི་བཀང་
ཡང་། །ཐུབ་པའི་བསྟན་པ་རིན་ཆེན་སྤྲིན་བར་གྱི་ཉི་མ། །ཆོས་ལ་ཡིད་ཆེས་རྙེད་
པའི་མཁས་པ་ཞིག་ཡོད་ན། །སྙིང་ནས་འབད་འབུང་འདོན་པའི་དུས་སྐབས་ལ་
ཁེལ་འདུག ༡༡༽ །དྲིན་ཆེན་རྩ་བ་བརྒྱུད་པའི་བླ་མ་རྣམས་མཉེས་ཐབས། །
དབང་ཆོས་སྡོམ་པས་འབྲེལ་བའི་མཆེད་གྲོགས་ཀྱི་མིག་ལྟོས། །ཐོས་བསམ་སྔོན་
དུ་སོང་བའི་སྒོམ་པ་ཞིག་ནུས་ན། །རང་སྐུལ་ལས་ལ་བབ་པའི་བྱ་བ་ཞིག་ཡིན་
ཞེས་བལ་བོད་གཉིས་ཀྱི་མཚམས། དབེན་པའི་ནགས་འདབས་ཤིག་ཏུ་གཅིག་པུར་
གནས་སྐབས། ཕྱི་ལོ་༢༠༠༢ རབ་གནས་ཆུ་རྟའི་ལོ་སར་གྱི་ཉིན་མོར། ཤམར་གྲོ་ཐུད་རོལ་ཞིང་
པག་མེད་རྩེད་འཇོ་བྱ་བའི་དུས་ཚོད་མ་བྱུང་ཡང་། བླ་མ་བཀའ་དྲིན་ཅན་རྣམས་དང༌། ལོ་མང་
མཉམ་འགྲོགས་བྱས་པའི་ནང་མཆེད། གདན་ས་ཆེན་པོ་འཛི་བཀྲ་ཤིས་ཐུབ་བསྟན་ཆོས་གླིང་
རྣམས་སེམས་ལ་ཡང་ཡང་འཆར་བ་ཞིག་བྱུང་རྗེས། གནམ་ལོ་གསར་པའི་རྟེན་འབྲེལ་དུ་དམིགས་
ཏེ། སྙིང་ནས་དྲན་རིམ་བཞིན་བྲིས་པའོ།། །།



24
ཐུབ་བསྟན་མཛེས་པའི་མཚན་བཟང་
༄༅། །རང་སྐྱོན་གསོང་པོར་བརྗོད་པ་དྲང་སྲོང་རྒན་པོ་དགྱེས་པའི་ཐོལ་གླུ་
ཞེས་བྱ་བ།
༄༅། །ན་མོ་རཏྣ་གུ་ར་ཝེ། བཀའ་དྲིན་འཁོར་ཐབས་མེད་པའི་བླ་མ་དེས། །
ཞལ་ན་ཐུགས་སུན་བར་དུ་ཆོས་གསུངས་ཀྱང་། །ཆོས་དྲིད་ཆོས་ཀྱིས་མ་ཐུལ་གོ་
ཡུལ་ལུས། །ད་ནི་རང་གིས་རང་ལ་མཚང་ཞིག་འབྲུ། །ཚིག་སྐམ་རོ་ལ་ཤི་སྦར་
འཐམས་འཐམས་ནས། །ཉམས་ལེན་ཆུ་རྒྱུན་བཏུང་བའི་སྐལ་བ་ཆད། །འཆི་
བདག་ཉ་པའི་ལྕགས་ཀྱུས་བཟུང་ཉིན་མོ། །གཉེན་པོས་རྐྱེན་ཐུབ་འདུག་གམ་ཕྲིན་
རྡོར་བ། །ལོ་དགུ་སོ་ནམ་ཆོས་ལ་བྱས་ན་ཡང༌། །ཆོས་བརྒྱད་ཐ་རྒོད་མ་ཐུལ་སོ་ན་
གནས། །ཐ་སྙད་གཡུ་ལོའི་མེ་ཏོག་འཕྱུར་བ་ལ། །སྙིང་པོ་རྙེད་པར་རློམ་མམ་ཕྲིན་
དགའ་མ། །ཉོན་མོངས་ཞི་ཕྱིར་ཆོས་ལ་བསླབས་ན་ཡང་། །ཆོས་ཀྱིས་ཕྱིར་ཞིང་
ང་རྒྱལ་འཕེལ་བ་ན། །ད་ནི་གཉེན་པོ་གཞན་ཞིག་གང་ནས་རྙེད། །བསོད་ནམས་
ལས་འཕྲོ་ཟད་དོ་རྟོག་གེ་བ། ཀླུ་སྒྲུབ་ཐོགས་མེད་ལྟ་དགོངས་ཤེས་རློམ་ཞིང་། །
རང་རྒྱུད་ཆོས་དང་འགལ་བ་མི་ཤེས་པ། །ད་ལྟ་འཇིག་རྟེན་ཁམས་ཀྱི་སྨྱོན་པའི་
ནང་། །ཁྱོད་ཉིད་སྨྱོ་ནག་ཡིན་ནོ་བསམ་བརླག་པོ། །ཐལ་རང་ལྟ་བའི་ཁ་ཚོན་
གཅོད་ཤེས་ཤིང་། །རང་ཉིད་གར་འགྲོ་ཙམ་ཡང་ཆ་མེད་པ། །ད་ལྟ་འཇིག་རྟེན་
ཁམས་ཀྱི་ཟོག་པོའི་ནང་། །ཁྱོད་ཉིད་ཐུ་བོ་ཡིན་ནོ་མིའི་ཐ་མ། །སྟོང་དང་རྟེན་
འབྱུང་ཟབ་མོའི་གནད་ཤེས་སྙམ། །ལེགས་པར་བསམ་ཚེ་ལས་འབྲས་ཡིད་ཆེས་
མེད། །ད་ལྟ་འཇིག་རྟེན་ཁམས་ན་ཁྱོད་ལས་བླུན། །བཙལ་ཡང་རྙེད་པར་དཀའ་འོ་



ཐུབ་བསྟན་མཛེས་པའི་མཚན་བཟང་
25
དུད་འགྲོའི་བུ། །གཞན་ལ་ཆོས་བཤད་ལྟོགས་པའི་ཟས་ལས་བྲེལ། །རྙེད་བཀུར་
སྙན་གྲགས་འདོད་པ་སུ་བས་ཆེ། །ད་ལྟ་ཉི་འོག་འདི་ཡི་ཁྲམ་པའི་ནང་། །ཁྱོད་ཉིད་
སྐྲག་ཤོས་ཡིན་ནོ་ཆོས་བཙོང་བ། །མི་ཚེ་སུམ་གཉིས་འཕགས་པའི་གསུང་ལ་
བསླབས། །ད་དུང་བྱིས་པའི་བསམ་སྤྱོད་བཅོས་མ་ཐུབ། །ཚེ་ལོ་ཡོལ་བཞིན་ཚེ་
འདིའི་དོན་གཉེར་རགས། །ཆོས་ལ་མཁས་པར་སྙམ་མམ་ནེ་ཙོའི་ཁ། །སོར་སྡོམ་
ཞུས་མོད་ངེས་འབྱུང་རྒྱུད་ལ་མེད། །བྱང་སྡོམ་བླངས་ཀྱང་བྱམས་དང་སྙིང་རྗེས་
དབེན། །དབང་བསྐུར་ཐོབ་ཀྱང་མོས་གུས་དག་སྣང་བྲལ། །ད་དུང་བཙུན་པར་
རློམ་མམ་ལུག་ཨ་ཡུ། །དགེ་སློང་ཁས་འཆེ་དགེ་སྦྱོང་ཆོས་བཞིས་སྟོང་། །བྱང་
སེམས་ཡིན་སྙམ་བདག་བསྟོད་གཞན་སྨོད་དགའ། །སྔགས་ལ་ཞུགས་ཀྱང་བླ་མ་
མཆེད་ལ་འཕྱ། །ད་དུང་བཟང་པོར་སྙམ་མམ་ཁྱི་ནག་པོ། །ཆོས་པ་ཡིན་བསམ་
ནོར་དང་ཁྱིམ་ལ་སྲེད། །བསྟན་འཛིན་ཁས་འཆེ་ཕྱོགས་རིས་ཆགས་སྡང་སྤེལ། །
གཞན་དོན་ཡིན་ཟེར་རང་དོན་ཞེ་ལ་འཆང་། །བློ་སྣ་ལན་གཅིག་ཁུག་དང་གཡོ་སྒྱུ་
ཅན། །དང་པོར་ཆོས་སྒོར་ཞུགས་པ་ཕ་མའི་བཀའ། །བར་དུ་ཆོས་ལ་སྦྱངས་པ་
གྲགས་འགྲན་ཆེད། །ཐ་མར་གཞན་དོན་བྱེད་པ་རྙེད་བཀུར་དོན། །ཀྱི་ཧུད་ཁྱོད་
ལས་ངན་པ་གང་ན་མཆིས། །བསྟོད་བཀུར་ཙམ་ལ་དགའ་བའི་བ་སྤུ་ལྡང་། །སྨོད་
པ་ཅུང་བྱུང་ཁོང་ཁྲོའི་བཞིན་རས་དམར། །ངོ་འཛུམ་དཀར་ནག་རེ་ལ་དགའ་སྡུག་
སྐྱེན། །རང་བློ་བུ་ཆུང་འདི་ལ་སྙིང་རེ་རྗེ། །རང་ཉིད་རྣམ་དཔྱོད་ལྡན་པ་ཡིན་སྙམ་
ནས། །གཞན་རྣམས་བླུན་པོར་མཐོང་ཞིང་ཁྱད་དུ་གསོད། །འོན་ཀྱང་བསྟོད་སྨད་
བྱུང་ན་དགའ་སྡུག་ཆེ། །རང་སེམས་སྨོན་པ་འདི་ལ་རྒོད་ཀྱང་བྲོ། །གཉེན་པོ་མ་



ཐུབ་བསྟན་མཛེས་པའི་མཚན་བཟང་
བསྟེན་ཉོན་མོངས་ངན་ལང་ཤོར། །གཉེན་པོ་བསྟེན་ཚེ་དེས་ཀྱང་ཁེངས་དྲེགས་
སྐྱེ། །ཇི་ལྟར་བྱས་ཀྱང་ཚུལ་བཞིན་འཆོས་དཀའ་བའི། །རང་སེམས་ལང་ཤོར་
འདི་ལ་གཅིག་ལྟོས་དང་། །ཕན་བཏབ་ས་མི་ལ་བཟང་ལན་བྲ་བའི་མཇུག །དམན་
ལ་སྡང་ཞིང་རང་འདོད་ང་རྒྱལ་ཆེ། །དྲན་ཚད་ཁར་འདོན་ལག་ལེན་གཅིག་ཀྱང་
མེད། །ལྷ་ཆོས་ཕར་བཞག་མི་ཆོས་ཙམ་མི་འདུག །ཆོས་ནོར་གཉིས་མེད་དྲེད་པོ་
ཆོས་རྒྱུས་མཁན། །འདོ་མེད་ཁྱི་འཁྱམས་འདྲ་འདི་ལྟོས་དང་ཞེས། །མཁས་གྲུབ་
མང་པོས་བདག་ལ་འཕྱ་ཁྲེལ་ཐོངས། །མཐོ་དགའ་དམའ་དོགས་ཅན་ཁྱོད་དེ་ཁུར་
རྒྱུགས། །
ཞེས་རང་ཉིད་ཀྱི་འདས་དང་ད་ལྟའི་བསམ་སྤྱོད་ལ་ཆོས་ཀྱིས་ཞུ་དག་ཅིག་བགྱིས་
སྐབས། བློ་ཕམ་པ་དང་ངོ་ཚ་བ་ལས། བྱིས་པ་ལས་འདས་པའི་དན་རྟགས་ཅི་ཡང་མི་འདུག་
ཀྱང་། ཆོས་དང་འཇིག་རྟེན་གྱི་ཡོན་ཏན་ལྟར་སྣང་ཙམ་རེས་མ་ཚོར་བཞིན་རང་མཐོང་དང་རང་
འདོད། རང་རྒྱན་ནི་སུ་བས་ཆེ་བར་འདུག་པས། རང་ལ་གཏིང་ནས་ཡི་ཕྱ་བ་དང་། སྙིང་རྗེ་བ་
རེས་མོས་བྱུང་བཞིན། དབེན་པའི་རི་སུལ་ནས་ཆོས་དྲེད་པ་ཕྲིན་ལས་རྡོ་རྗེས་ཡི་གེར་བཀོད་
པའོ།། །།



ཐུབ་བསྟན་མཛེས་པའི་མཚན་བཟང་
27
༄༅། །ཁྱིམ་འཛིན་གཞོན་སྐྱེས་རྣམས་ལ་སྤྲིངས་བའི་ཡིག་ཆུང་རྟ་མཆོག་བ་
ལ་ཧ་ཞེས་བྱ་བ།
༄༅། །ཀྱེ་མ་དེལ་འབྱོར་མི་ལུས་རྙེད་ན་ཡང་
། །སྦྲུལ་གདུག་འདྲ་བའི་ཁྱིམ་ལ་
འཁྲེན་གྱུར་ནས། །ཚེ་འདི་སྡུག་ལ་ཕྱི་མར་བརླགས་པ་ཡི། །དུད་འགྲོའི་ཚ་བོ་འདི་
དག་སྙིང་རེ་རྗེ། །ཕ་མེས་ཡང་མེས་མིང་ཙམ་གྱུར་པའི་ཚེ། །རང་ཡང་དེ་འདྲར་
འགྱུར་ལ་མི་སེམས་པར། །སླར་ཡང་འཁོར་བར་གཏན་སྡོད་བྱ་སྙམ་པའི། །ངང་
ཚུལ་འདི་དག་སྙིང་ཁམས་ལྕགས་དང་མཚུངས། །དམ་པའི་ཆོས་ཀྱི་གནས་ཚུལ་
མ་ཐོས་ཀྱང་། །སྡུག་བསྔལ་འབྱུང་གནས་བུ་སྨད་སུས་གསོ་ནུས། །ཚངས་པར་
སྤྱོད་ལ་ཕན་ཡོན་མེད་གྱུར་ཀྱང་། །རང་སྡུག་རང་གིས་ཉོ་བ་སུ་ཡིས་ཕོད། །དོན་
ཆེན་རྒྱལ་བའི་བསྟན་དང་མཇལ་ན་ཡང་། །དོན་ཆུང་ཚེ་འདིའི་སྣང་བའི་རྗེས་
འབྲངས་ནས། །འདོ་མེད་ཆུང་མའི་གཡོག་ཏུ་གྱུར་པ་ལ། །བསམ་བཞིན་སྙིང་
ནས་མཆི་མ་དཀུ་བའི་གནས། །སྡིག་སྡུག་ཀུན་གྱི་རྩ་བ་ཤེས་བཞིན་དུ། །གྲོང་པའི་
ཆོས་ལ་དགའ་བཞིན་འཇུག་འདི་དག །ཡང་ན་འཇིགས་མེད་དཔའ་བོ་ཤ་སྟག་
ཉིད། །ཡང་ན་འདི་དག་སྨྱོན་པ་ཁྱུ་གཅིག་སྣང་། །ཀྱེ་མ་ཕྱི་མའི་ཤུལ་རིང་ཆས་
པའི་ཚེ། །སྡིག་དང་སྡུག་བསྔལ་མང་པོས་རང་ཉིད་མནར། །བུ་དང་ཚ་བོ་མང་པོ་
ཤུལ་ན་ལུས། །ཁྱིམ་ན་གནས་པ་འདི་ལས་སྐྱོ་བ་སུ། །དགྲ་གཉེན་ཆགས་སྡང་ཁྱི་
དང་སྤྲེ་འུས་ཤེས། །ལྟོ་འགྲང་ཙམ་ཞིག་ཕག་དང་བྱི་བས་ནུས། །བུ་དང་ཆུང་མ་
བྱ་དང་བྱེལ་ལ་ཡོད། །ལེགས་པར་སོམས་དང་མི་ཡི་བུ་གཅེས་ཚོ། །མི་རྟག་



28
ཐུབ་བསྟན་མཛེས་པའི་མཚན་བཟང་
མངོན་དུ་གྱུར་ཀྱང་རྟག་པར་འཛིན། །མི་གཙང་ཕུང་པོ་ཉིད་ལ་གཙང་བར་རློམ། །
སྡུག་བསྔལ་འབའ་ཞིག་མྱངས་ཀྱང་བདེ་བར་སྒོམ། །བྱིས་པའི་བསམ་སྤྱོད་འདི་
ལས་ཡ་མཚན་ཅི། །
ཞེས་པ་འདི་ནི་རང་དང་འགྲོགས་འདྲིས་ཅན་གྱི་ན་མཉམ་གཞོན་སྐྱེས་མང་པོ་ཞིག ཚེ་
འདིའི་འཕྲལ་སྣང་ཡུད་ཙམ་པ་འདི་ལ་མགོ་འཁོར་ནས། ཕ་རྒན་དུ་གྱུར་པ་ལ་སྙིང་བརྩེ་བ་དང་སྐྱོ་
བ་རེས་མོས་བྱུང་བཞིན། དུས་མཐའི་དགེ་སྦྱོང་རྟགས་ཙམ་འཆང་བ། ཤེས་རབ་ཆོས་འཕེལ་
ལམ། ཕྲིན་ལས་རྡོ་རྗེས། ཕྱི་ལོ་༢༠༠༡ རང་ལོ་སོ་གཉིས་ལ་ཕུལ་བའོ།། །།
༄༅། །དགའ་སྐྱོ་སྤེལ་མར་བྱུང་བའི་མྱོང་ཚོར་དཀར་ནག་ལས་ཀྱི་རི་མོ་
ཞེས་བྱ་བ།
༄༅། །ཨེ་མ་བསོད་ནམས་སྟོབས་ཀྱིས་ཆོས་དང་མཇལ། །སྡུག་བསྔལ་འབྱུང་
གནས་ཁྱིམ་གྱི་གནས་ནས་ཐར། །དམར་སེར་ངུར་སྨིག་གྱོན་པའི་སྐལ་བཟང་
ཅན། །ང་རང་མིང་སྲིང་རྣམས་ལས་སྐྱིད་པ་སུ། །ཀྱེ་མ་ཆུང་ནས་ཚྭ་ཡ་ཕྲག་ལ་
སྦྱར། །ལན་ཆགས་སྙོག་པའི་ཕྲུ་གུས་རུམ་ཡ་གུང་། །ལུས་སེམས་ངལ་དུབ་
འབའ་ཞིག་མྱོང་བ་ཡི། །འབྲོག་པའི་བུ་རུལ་འདི་ལས་སྐྱོ་བ་གང་། །ཨེ་མ་བླ་
གོས་མཛེས་པས་ཕྲག་ཟུང་སྤྲས། །གདམས་ངག་བེའུ་བུམ་དམར་མོ་མཚན་དུ་
བཅུག །མཐའ་གཉིས་སྤོང་ཞིང་དབེན་པའི་གནས་རྣམས་སུ། །བག་ཡངས་རྒྱུ་



ཐུབ་བསྟན་མཛེས་པའི་མཚན་བཟང་
བའི་བུ་ང་སྤྲོ་བ་ལ། །ཀྱེ་མ་མི་ལུས་ཐོབ་ཀྱང་མི་ཁྱིམ་དུ། །རང་དབང་མེད་པར་ཚེ་
གཡོག་གྱུར་པ་དང་། །དྲིན་ཆེན་ཕ་མ་བོར་ཞིང་ཕུགས་ནོར་ཁྱེར། །གཉིས་མེད་
འབྲོག་མོ་འདི་ལས་སྙིང་རྗེ་སུ། །ཨེ་མ་འཁོར་ལོ་བཞི་ཡི་གཤོག་ཟུང་སྤྲས། །
ཆོས་ཀྱི་སྐྱེད་ཚལ་གང་དགར་ཉུལ་ཆོག་ཅིང་། །གདམས་པའི་སྦྲང་རྩིས་ལུས་
ཟུངས་བརྟས་པ་ཡི། །རང་སྲིང་རྐང་དྲུག་ཁྱོད་ཅག་དགའ་བ་ལ། །ཚེ་འདི་བདེ་ལ་
ཕྱི་མར་སྐྱིད་པ་ཡི། །བློ་ཕུགས་དམ་པའི་ཆོས་ལ་གཏད་ནས་སུ། །དབེན་པའི་
གནས་སུ་ངལ་གསོ་ཐོབ་པ་འདི། །སྔོན་བསགས་བསོད་ནམས་བཟང་པོ་ཡོད་པར་
ངེས། །ཞེས་པ་འདི་ཡང་རེ་ཞིག་ཉམས་དགའི་སྣང་བ་ཕྱི་རུ་འཆར་བའི་ངང་ཚུལ་ཙམ་མོ། །
༄༅། །འདས་ཟིན་མྱོང་བ་རྗེས་དྲན་སེམས་ཀྱི་རྨ་ཁ་གསོ་བའི་རྩི་སྨན་
ཞེས་བྱ་བ།
༄༅། །དྲིན་ཅན་བླ་མ་རྣམས་ལ་གསོལ་བ་འདེབས། །ཚེ་འདིའི་བྱ་བཞག་རྣམས་
ལ་གཅིག་བལྟ་དུས། །རྟག་བརྟན་བློ་ལྟོས་ཐུབ་པ་གཅིག་མི་འདུག །ཚེ་འདི་བློ་
ཡིས་ཐོང་བར་བྱིན་གྱིས་རློབས། །ཀྱེ་མ་ལས་ཀྱི་རླུང་གིས་རྒྱུད་བསྐུལ་ཞིང་། །
རྐྱེན་ངན་ཕུ་ཆུ་ངར་མ་འབྲུབ་པའི་ཚེ། །རྡོ་རང་ཅོ་གའི་ཚང་ཆུང་ཕྱོགས་ཀུན་
འཐོར། །ཤི་བྲལ་གསོན་བྲལ་གྱུར་འདི་སྐྱོ་བ་ལ། །དགོན་མིན་གྲོང་མིན་ཆུ་གར་རི་
ཁྲོད་དང་། །ཡོས་མིན་འབྲོག་མིན་རྡོ་རང་བླ་བྲང་ནས། །མ་བསྐུལ་གཉེན་གྱིས་



30
ཐུབ་བསྟནམཛེས་པའི་མཚན་བཟང་
འབད་ནས་བསྐྲད་པ་དེ། །བསམ་བཞིན་རང་ལ་བཀའ་དྲིན་ཆེ་ནས་གདའ། །ལྷག་
བསམ་དཀར་པོའི་མཁར་བ་ཐོགས་ན་ཡང་། །གྲོགས་མེད་གཅིག་པུར་གཟུར་
གནས་རྒན་པོ་ཞིག །རལ་ཀླུང་སྔོན་མོའི་ཁུགས་ན་ལུས་པ་དེ། །ད་ལྟ་སེམས་ཚེ་
འགྱོད་མེད་ལས་ཤིག་ཡིན། །མཐོན་པོར་གྱུར་ཚེ་མཛའ་བཤེས་ལུང་པ་གང་། །
དམའ་བར་མཐོང་ཚེ་གཉེན་ཡང་དགྲ་རུ་ལངས། །མཐོ་དམན་ཆ་མ་སྙོམས་པའི་ཕ་
ཡུལ་ལ། །ལུས་སེམས་འཁོར་བའི་རེ་ཐག་ལྷོད་དུ་སོང་། །འབྱོར་བའི་ཚེ་ན་དྲུང་
དུ་འདུད་ཅིང་བསྟོད། །རྒུད་པའི་ཚེ་ན་རྒྱང་ནས་སྤྱོད་ཅིང་འཕྱ། །ཀྱེ་མ་འཇིག་རྟེན་
འདི་ཡི་ཚུལ་ལུགས་ལ། །སྙིང་ནས་སྐྱོ་བ་མི་སྐྱེ་སུ་ཞིག་ཡོད། །སྐྱེས་མཐའ་འཆི་
དང་འདུས་མཐའ་འབྲལ་བ་ཞེས། །དེ་སྔོན་བློ་རུ་འཛིན་ཀྱང་ཚིག་ཏུ་འཆེལ། །ད་ནི་
ཡིག་ནག་དཔེ་ལ་མ་བལྟས་ཀྱང་། །མིག་སྔར་ལག་པའི་མཐིལ་དུ་ཅེར་རེ་བྱུང༌། །
ལང་ཤོར་བུ་དང་བུ་མོའི་ཁ་ཏ་དང་། །གནས་གཞི་ངན་པའི་ཁ་འཛིན་མ་དགོས་
པར། །བག་ཡང་དབེན་གནས་གང་དགར་ཉུལ་ཆོག་པ། །འདི་ཀོ་བླ་མ་ལྷ་ཡི་
བཀའ་དྲིན་ཡིན། །ལེགས་ན་ཚེ་འདིའི་ཞེན་ཆགས་སྣོན་པ་ཙམ། །ཉེས་ན་འཐབ་
རྩོད་ཆོས་སྤོང་འབྱུང་བའི་གཞི། །རིན་ཆེན་སྐུ་གསུང་ཐུགས་ཀྱི་རྟེན་རྫས་ལ། །
སེམས་ཁྲལ་མ་དགོས་གཏིང་ནས་བློ་རེ་བདེ། །མཐོ་ནས་དམའ་བར་ལྷུང་བ་འཁོར་
བའི་གཤིས། །སྐྱིད་སྡུག་མ་ངེས་མྱོང་བ་མི་ཡི་ཚེ། །དགྲ་གྲོགས་རེས་མོས་འབྱུང་
བ་འཇིག་རྟེན་ལུགས། །ད་ནི་ཐང་ལྷོ་མེད་པའི་ཆོས་ལ་རེམ། །སྐྱིད་སྡུག་སྣ་
ཚོགས་གློག་གི་གཟུགས་བརྙན་རྗེས། །ད་ནི་རིག་པའི་བུ་ཆུང་མི་བཏང་བར། །རེ་
དོགས་བྲལ་བ་དབེན་པའི་ཁང་བཟང་དུ། །བྱ་བཏང་བློ་བདེའི་མལ་དུ་བསྙལ་ན་



ཐུབ་བསྟནཱམཛེས་པའི་མཚན་བཟང་
ལེགས། །
ཞེས་ཕ་མེས་རྣམས་ཀྱི་བྱུང་ཚུལ་ལ་ཕྱི་མིག་ཅིག་བལྟ་སྐབས་ཀྱང་། སྤྱིར་འཁོར་
བ༑ ཁྱད་པར་ཚེ་འདིའི་བྱ་བཞག་ལ་ཡིད་སྐྱོ་བ་ལས་མ་མཆིས་པས། སྐྱོ་བའི་སེམས་གསོ་དམ་
པའི་ལྷ་ཆོས་ལ་རེ་སྨོན་བགྱིས་པ་འདིའང་། དཔལ་འབྲུག་པའི་རྗེས་སུ་འཇུག་པའི་མོས་པ་ཙམ་
འཆང་བ། རྡོ་རང་བ་ཕྲིན་ལས་རྡོ་རྗེས་བལ་བོད་མཚམས་ཀྱི་ནགས་ཁྲོད་དུ་བྲིས་པའོ།། །།
༄༅། །འཆི་བ་མི་རྟག་དྲན་པའི་གསལ་འདེབས་ཡོང་ངེས་ཤི་བའི་ཉིན་མོ་
ཞེས་བྱ་བ།
༄༅། །ན་མོ་གུ་རུ། །བླ་མ་བཀའ་དྲིན་ཅན་རྣམས་ལ་ཕྱག་འཚལ་ལོ། །སྐྱབས་
སུ་མཆིའོ། །བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། །
གཞོན་པའི་དུས་སུ་ཤི་ཆོས་མ་བྱས་ན། །ནམ་ཞིག་འཆི་བ་གློ་བུར་བྱུང་ཉིན་
མོ། །བསམ་མནོ་འཁོར་ཡང་སྒྲུབ་པའི་དུས་ཚོད་མེད། །ད་ལྟ་མི་རྟག་དྲན་ན་
མཁས་མིན་ནམ། །རང་དབང་ཡོད་དུས་ཚེ་འདི་བློས་མ་ཐོངས། །སངས་རྒྱས་
རང་ལག་ཡོད་དུས་ཆོས་མ་བསམ། །ནམ་ཞིག་རོ་ལ་ཆོས་བཤད་བྱེད་ཉིན་མོ། །དེ་
དུས་ཆོས་ཤིག་དྲན་ཀྱང་མ་འཕྱིས་སམ། །དང་པོ་བྱུང་ས་གང་ཡིན་ཤེས་བཞིན་
དུ། །ད་ལྟ་གཙང་རྨེ་ཆེ་བ་ཤིན་ཏུ་མཚར། །ཐ་མ་འགྲོ་ས་གང་ཡིན་ངེས་བཞིན་
དུ། །ད་དུང་ཆོག་ཤེས་མེད་འདི་མི་མཚར་རམ། །ཆོས་བཙོང་ཚོང་བྱས་གཡོ་སྒྱུས་



ཐུབ་བསྟན་མཛེས་པའི་མཚན་བཟང་
ནོར་བསགས་ཀྱང་། །རང་ཉིད་གཅིག་པུར་འཆི་ལ་བབ་ཉིན་མོ། །གོར་ཟུར་ཤོག་
ལྷེ་གཅིག་ཀྱང་ཁྱེར་ཐབས་མེད། །ནོར་གྱིས་ཅི་ཕན་ཞེ་འགྱོད་མི་ཆེ་འམ། །གཟི་
བྱུར་གསེར་གཡུ་སྐེ་གང་བཏགས་ན་ཡང་། །ནམ་ཞིག་འཆི་བའི་དུས་ལ་བབ་ཉིན་
མོ། །ཐག་ཞགས་བྲེང་ཞགས་ཤིག་དང་ཅིས་མི་འདྲ། །དོན་མེད་མགྲིན་རྒྱན་བྱེད་
པར་མི་འཁྲུལ་ལམ། །རྒྱན་བཏགས་གོས་གྱོན་རྫིག་རྫིག་བྱས་ན་ཡང་། །གོས་
བཤུས་རྒྱན་ཕུད་ཤི་སྐེ་ཐག་པས་སྡོམ། །དམར་ཧྲེང་དུར་ཁྲོད་ནང་དུ་འཇོག་ཉིན་
མོ། །མཛེས་ཞན་ཅི་ཡོད་འཕྱོར་ཉམས་ངོ་ཚའི་གནས། །ནང་གི་མི་དང་ཕུབ།ས་ཀྱི་
གཅེས་ནོར་ལ། །ཞེན་ཆགས་སྙིང་དམར་ཆེན་པོ་བྱས་ན་ཡང་། །རྩེད་མོ་མིན་པའི་
དངོས་གནས་འཆི་ཉིན་མོ། །ཕན་པ་ཅི་འདུག་ད་ལྟར་བློས་གཏང་རིགས། །ད་ལྟར་
མི་ནོར་གཉིས་འཛོམས་གཞན་སྨོན་ཡང་། །ཤ་ཚིལ་བྱས་ཟ་རུས་པ་དུར་ཁྱིས་
མུར། །མིང་ལ་གཞན་རྣམས་འཇིགས་པ་སྐྱེ་ཉིན་མོ། །སྙིང་པོ་ཅི་འདུག་ཚེ་འདིའི་
ཞེན་པ་སྤོངས། །ཉེ་བ་མཛའ་བཤེས་ལུང་པ་གང་ན་ཡང་། །ཁ་སྔོ་སྣ་ཞུམ་པགས་
པའི་ཚུགས་ཤོར་ཞིང་། །གཞན་གྱིས་ལྟ་ཙམ་མི་ནུས་བྱོལ་ཉིན་མོ། །གྲོགས་ཀྱིས་
ཅི་ཕན་བརྩེ་བའི་གདུང་སེམས་ལ། །ཕ་ཡུལ་ཕ་མཁར་ཕ་ཞིང་ཕ་གཞིས་ལ། །
འབྲལ་མེད་ཞེན་གོག་དྲག་པོ་བྱས་ན་ཡང་། །ནམ་ཞིག་རུས་ཆགས་རི་ལ་སྐྱེལ་ཉིན་
མོ། །ཕན་གནོད་ཅི་འདུག་དེ་ལྟར་བསམ་མནོ་ཐོངས། །ས་ཤིང་རྡོ་བས་བཟོས་པ་
ལྟ་ཅི་སྨོས། །གསེར་གྱི་ལོགས་བྱས་དངུལ་གྱི་ཐོག་ཕུབ་ཀྱང་། །རང་ལུས་བེམ་
གོག་རོ་རུ་འགྱུར་ཉིན་མོ། །ཁང་པས་ཅི་བྱ་ངལ་བ་དོན་མེད་ཡིན། །ཕ་མ་མིང་སྲིང་
གཉེན་གྱི་ངག་ཉན་ན། །དམ་ཆོས་རྣམས་དག་སྒྲུབ་པའི་སྐལ་བ་མེད། །ཇི་ལྟར་



ཐུབ་བསྟན་མཛེས་པའི་མཚན་བཟང་
བྱས་ཀྱང་ཤི་བྲལ་གྱུར་ཉིན་མོ། །སེམས་གསོ་ཆོས་ལས་དྲུག་པ་གཞན་ཡོད་
དམ། །ཆོས་སྒོར་ཞུགས་ནས་དགྲ་གཉེན་རུས་ཐོན་དང་། །ཚེ་འདིའི་ཆེད་དུ་དགོན་
གོག་འཛིན་པ་ཡང་། །གློ་བུར་འཆི་ནད་དྲག་པོའི་ཟིན་ཉིན་མོ། །རང་སྡུག་བ་ཞན་
འཕྱ་ཞིག་ལས་ཅུང་མ་མཆིས། །གྲགས་དང་འགྲན་དང་ཚེ་འདིའི་རྙེད་བཀུར་
ཆེད། །དབེན་པ་བསྟེན་པ་ཉེས་མེད་བཙོན་དང་མཚུངས། །ནམ་འཆི་ཆ་མེད་
དབུགས་ངར་འདོན་ཉིན་མོ། །རང་ཉིད་བློ་ཕམ་གནས་ལས་གཞན་ཅི་ཡོད། །
ཅེས་པ་འདི་ནི། ཕྱི་ལོ་ ༢༠༠༢ ཆུ་ཕོ་རྟའི་ལོར། རང་ཉིད་བལ་བོད་མཚམས་ཀྱི་སྒྲུབ་
སྡེ་ངེས་དོན་འོད་གསལ་གླིང་དུ་ཐོག་མར་སྡོད་སྐབས། རང་ལ་དྲན་སྐུལ་ཕྱིར། རང་ཉམས་གང་
ཕན་ལས་ཚིག་གི་སྡེབ་སྦྱོར་སོགས་སྤངས་ཏེ། ཤིན་ཏུ་གོ་སླ་བར་ཡི་གེར་བཏབ་པའོ།། །།



ཐུབ་བསྟན་མཛེས་པའི་མཚན་བཟང་
༄༅། །རང་གཞན་སྙིང་པོའི་ལྷ་ཆོས་ལ་སྐུལ་བའི་འཕྲིན་ཡིག་ཆོས་ཀྱི་བྱ་མ་
རྟ་ཞེས་བྱ་བ།
༄༅། །ཨེ་མ་དལ་འབྱོར་ཐོབ་པ་ལན་གཅིག་ཡིན། །དམ་པའི་ཆོས་དང་འཕྲད་པ་
ད་རེས་ཙམ། །སྒྲུབ་པའི་གོ་སྐབས་བྱུང་བ་ཤིན་ཏུ་དཀའ། །ཆོས་ཀྱི་མཐུན་རྐྱེན་
འཛོམས་པ་སྐལ་པ་བཟང་། །ད་ནི་སྙིང་པོའི་ལྷ་ཆོས་བྱ་རེ་རན། །བཀའ་དང་
བསྟན་བཅོས་ཐོས་བསམ་མ་བྱས་ཀྱང་། །ཆུང་ནས་ད་བར་འདས་ཟིན་ལོ་རྒྱུས་
རྣམས། །དྲན་པའི་མེ་ལོང་ངོས་སུ་འཆར་བཅུག་དང་། །འཁོར་བར་སྙིང་པོ་ཡོད་
མེད་མི་ཤེས་སམ། །ད་ནི་སྙིང་པོའི །བརྩེ་བ་ཅན་གྱིས་ཕ་མས་རང་རྣམས་
བོར། །རང་རེ་རྣམས་ཀྱང་རང་ལ་དབང་མེད་པར། །སྔ་ཕྱི་ཅུང་ཟད་མ་གཏོགས་
དེའི་རྗེས་འགྲོ། །ཚེ་འདིའི་བྱ་བཞག་རྣམས་ལ་སྙིང་པོ་ཅི། །ད་ནི །སྐྱེ་ཡང་ཟླ་
མེད་རང་ཉིད་གཅིག་པུར་སྐྱེས། །འཆི་ཡང་གྲོགས་མེད་གཅིག་པུར་ཆས་དགོས་
པས། །སྲིད་པའི་ཐང་སྟོང་འཁྱམས་པའི་མགྲོན་བཤེས་རྣམས། །ལན་གཅིག་
འདུས་པ་ཙམ་ཡིན་སོ་སོར་འགྲོ། །ད་ནི །རྒྱན་གྱིས་སྨྲས་ཀྱང་ཤ་ཁྲག་ཕུང་པོ་
དང༌། །བྱི་དོར་བྱས་ཀྱང་མི་གཙང་རང་བཞིན་ཉིད། །གཅེས་པར་བསྐྱངས་ཀྱང་རོ་
རུ་འགྱུར་བའི་གཞི། །རང་ལུས་བེམ་གོག་འདི་ཡང་སྙིང་པོས་དབེན། །ད་ནི །
བསོད་ནམས་བྱེ་བས་བསྐྲུན་པའི་སྒྱུ་ལུས་འདི། །འཆི་རྒས་དགྲ་བོའི་ལག་ཏུ་མ་
ཤོར་ཅིང་། །ནད་མེད་ལང་ཚོ་རྒྱས་པའི་དུས་འདི་རུ། །དོན་ཆུང་ལས་ལ་སྤྱོད་པ་བློ་
རེ་ཕམ། །ད་ནི །ལུས་དང་ལོངས་སྤྱོད་ངལ་དུབ་ཁྱད་བསད་ཀྱང་། །ཕན་



ཐུབ་བསྟན་མཛེས་པའི་མཚན་བཟང་
བཏགས་གཉེན་ཡང་ཅི་འགྱུར་ཆ་མེད་ཅིང་། །སྡང་བའི་དགྲ་ཡང་གང་འགྱུར་
གཏོལ་མེད་པས། །དགྲ་གཉེན་རྟག་པར་བཟུང་བའོ་རེ་བརྒྱལ། །ད་ནི༴ །སྡང་
བའི་དགྲ་ཡང་རྨི་ལམ་ཇག་པ་ཡིན། །བྱམས་པའི་གཉེན་ཡང་གློག་གི་ཟློས་གར་
ཡིན། །དགྲ་གཉེན་སྣང་བ་དཔྱིད་ཀའི་སྨིག་རྒྱུ་ལ། །རྟག་བརྟན་བདེན་པར་བཟུང་
བ་ཉོན་རེ་མོངས། །ད་ནི༴ །སྡིག་དང་སྡུག་བསྔལ་ཆེན་པོའི་ནོར་བསགས་
ཀྱང་། །འབྱོར་བས་མི་ཆོག་གཉེན་ལ་སྦྱིན་རྒྱུ་དགོས། །སྟེར་བས་མི་ཆོག་ཕུགས་
ལ་འཚག་རྒྱུ་དགོས། །འཇིག་རྟེན་མི་ལ་ཆོག་པའི་དུས་ཤིག་མེད། །ད་ནི: །མེད་
ན་མི་གྲལ་མི་ཚུད་ངོ་ཚ་སྙམ། །ཡོད་ན་ཕྱུག་གྲལ་མི་ཚུད་སེམས་ཁྲལ་ཆེ། །རེ་
དོགས་གཉིས་ཀྱི་ལ་མོ་བརྒལ་བརྒལ་ནས། །གུ་ཡངས་ངལ་གསོ་ཐོབ་པའི་དུས་མི་
ཡོང་། །ད་ནི༴ །ཐོབ་དང་གོ་ས་ཆུ་ནག་གཉེར་མ་དང་། །བསྟོད་དང་སྙན་གྲགས་
ཆུ་དཀར་ལྦུ་འཕྲེང་དང་། །ཚེ་འདིའི་འཕྲལ་སྣང་ཆུ་ཡི་རི་མོ་ལ། །ཞེན་ཅིང་སྙིང་
པོར་ལྟ་བ་བྱིས་པའི་བློ། །ད་ནི་སྙིང་པོའི་ལྷ་ཆོས་བྱེད་རེ་རན། །ཚེ་འདིའི་མདུན་མ་
གཉེར་མཐར་འཆིའོ་ཞེས། །ཡོང་ངེས་མི་རྟག་སྙིང་ནས་མི་དྲན་པར། །ངེས་འབྱུང་
སྐྱེས་ཀྱང་ཆོས་མཐའ་ཕྱིན་དཀའ་ཞེས། །མ་ངེས་པ་ལ་དོགས་པ་སློང་འདི་
མཚར། །ད་ནི་སྙིང་པོའི་ལྷ་ཆོས་བྱེད་རེ་རན། །
ཞེས་ལྗོངས་བལ་བོད་མཚམས་ཀྱི་ནགས་ཁྲོད་ནས། ཕྱིལོ་ ༢༠༠༢ ལ་འཕགས་ཡུལ་
དུ་བཞུགས་པའི་སྤུན་མཆེད་རྣམས་ལ་སྤྲིངས་པའི་ཡི་གེ་སྟེ། འདིས་ཀྱང་རང་གཞན་ལ་སྨན་པའི་
རྒྱུར་གྱུར་ཅིག། །།



36
ཐུབ་བསྟནམཛེས་པའི་མཚན་བཟང་
༄༅། །ཆོས་ཀྱི་གྲོགས་པོ་རྣམས་ལ་ཕུལ་བའི་སྙིང་གཏམ་སྙིང་གི་རི་མོ་
ཞེས་བྱ་བ།
༄༅། །ཀྱེ་མ་འདི་སྣང་ཚེ་འདིའི་བྱ་བཞག་ཀུན། །ལིང་གིས་བོར་ཏེ་བཞག་པའི་
ཉིན་མོ་ཞིག །འབྱུང་དང་མི་འབྱུང་ཐེ་ཚོམ་མི་གདའ་བས། །གྲོགས་དག་འཁོར་
བར་སྙིང་པོ་ཅུང་འདུག་གམ། །ད་ལྟ་མི་འཆི་སྙམ་པ་མང་པོ་ཞིག །གློ་བུར་འཇིག་
རྟེན་འདི་བཞག་ཐོན་སོང་བས། །རང་རེ་རྣམས་ཀྱང་མི་འཆིའི་གདེང་ཅི་འདུག །
གྲོགས་དག་ཚེ་འདིའི་ཤོམ་ར་བྱེད་ཕོད་དམ། །ཐོས་སྒོམ་ཉན་བཤད་མི་ཚེ་སྐྱེལ་ན་
ཡང་། །སྙིང་ནས་ངེས་འབྱུང་དྲག་པོ་མ་སྐྱེས་ན། །ཐམས་ཅད་ཚེ་འདིའི་རྒྱན་དུ་
ཤོར་འདུག་པས། །གྲོགས་དག་མན་ངག་སྙིང་པོ་མི་རྟག་སྒོམས། །མཁས་
མཁས་བཙུན་བཙུན་མི་ཡིས་སྨོན་ན་ཡང་། །ཆོས་བརྒྱད་ངན་པའི་མགོ་བོ་མ་
སྙོམས་ན། །མཁས་པའི་ཟོག་པོ་ཞིག་ཏུ་འགྲོ་ཉེན་འདུག །གྲོགས་དག་ཉོན་མོངས་
ཁོ་ལ་གཡུལ་ཞིག་སྤྱོད། །བཏོན་བཏོན་བསྒྲུབས་བསྒྲུབས་བྱས་ཡུས་ཆེ་ན་ཡང་། །
ཚེ་འདིའི་བསམ་མནོ་གཞན་དང་ཁྱད་མེད་ན། །རང་རྒྱུད་ཆོས་དང་འགལ་བའི་
རྟགས་སུ་འདུག །གྲོགས་དག་འཇིག་རྟེན་བྱ་བ་བློ་ཡིས་ཐོངས། །ནང་གི་བྱ་བཏང་
བློ་བདེ་མ་རྙེད་ན། །ཕྱི་ཡི་སྐྱིད་ཆོས་སྡུག་བསྔལ་སྣོན་པ་ཙམ། །གང་བྱུང་ཆོག་
ཤེས་ཤིག་ལ་བརྟེན་ནུས་ན། །གྲོགས་དག་འཕྲལ་ཕུགས་སྐྱིད་པའི་མགོ་ཚུགས་
འདུག །དགྲ་གཉེན་རྟག་པ་མེད་བཞིན་ཆགས་སྡང་འཕེལ། །བླ་མ་མཆེད་ལ་དག་
སྣང་ཤུགས་ཀྱིས་འགྲིབ། །སྡིག་སྡུག་ཡེངས་མ་ལམ་དུ་མི་ཚེ་ཟད། །གྲོགས་དག་



ཐུབ་བསྟན་མཛེས་པའི་མཚན་བཟང་
ཕ་ཡུལ་བདུད་ཀྱི་ལུང་པ་དངོས། །དགྲ་མེད་བཤེས་མེད་རང་སེམས་ལས་སུ་
རུང་། །དཔོན་མེད་གཡོག་མེད་བག་ཡངས་དགེ་སྦྱོར་འཕེལ། །རེ་མེད་དོགས་
མེད་ཆོས་བརྒྱད་ངང་གིས་ཞི། །གྲོགས་དག་ངེས་མེད་དབེན་པ་བསྟེན་ན་སྐྱིད། །
ལྟོ་གོས་འཚོ་ཙམ་ཇི་ལྟར་བྱས་ཀྱང་རྙེད། །བྱང་ཆུབ་སྒྲུབ་པ་ད་རེས་ཙམ་མིན་
ནམ། །དོན་མེད་བསམ་མནོ་མང་པོ་མི་གཏོང་བར། །གྲོགས་དག་སེམས་ཐག་
གཅིག་ལ་བཅད་ན་བདེ། །དངོས་པོ་ངན་ངོན་ཙམ་གྱིས་ཆོག་ཤེས་ཤིང་། །རྙེད་
དང་བཀུར་སྟིའི་འདོད་པ་བོར་བ་དང་། །རང་གི་དབང་ཐག་མི་ལ་མི་བསྐུར་བ། །
གྲོགས་དག་ཆོས་པ་བསམ་ན་དེ་བཞིན་མཛོད། །སྐྱེ་ན་གཅིག་པུར་འཆི་ན་གཅིག་
པུརའགྲོ། །གྲོགས་མེད་གཅིག་པུར་འཁོར་བར་གནས་པའི་རིང་། །ཕ་མ་མཛའ་
བཤེས་ནོར་གྱིས་སྐྱོབ་ནུས་སམ། །གྲོགས་དག་རེ་ས་ཆོས་ལས་གཞན་མི་འདུག །
འཁོར་བ་སྡུག་བསྔལ་མཐོང་བའི་ངེས་འབྱུང་དང་། །མ་གྱུར་འགྲོ་ལ་བརྩེ་བའི་བྱང་
ཆུབ་སེམས། །བདག་མེད་ཁོ་ཐག་ཆོད་པའི་ངེས་ཤེས་ཏེ། །གྲོགས་དག་ཆོས་ཀྱི་
སྙིང་པོ་དེ་ལ་དྲིལ། །ནོར་རྫས་མེད་ན་ཚེ་འདིའི་བྱ་བྱེད་ཉུང་། །བྱ་བ་བྲལ་ན་རང་
བཞིན་ཆོས་དང་མཐུན། །རང་རྒྱུད་ཆོས་དང་མཐུན་ན་ཞེ་བློ་བདེ། །གྲོགས་དག་
བྱར་མེད་ངང་དུ་ངལ་ཞིག་གསོས། །བླ་མའི་དྲིན་གྱིས་སངས་རྒྱས་བསྟན་དང་
མཇལ། །འཁོར་བའི་ཆོས་ལ་སྐྱོ་བ་ཕྲན་བུ་སྐྱེས། །རང་ཉམས་ཤ་ལ་བབ་པའི་
གཏམ་འདི་རྣམས། །གྲོགས་དག་སྙིང་ལ་ཆོངས་དང་སྙིང་གཏམ་ཡིན། །
ཞེས་ངེས་འབྱུང་གསར་པའི་དཀྲོག་གཏམ་འདི་ནི། སྐྱབས་མཆོག་མཚུངས་མེད་བླ་མ་
རིན་པོ་ཆེའི་གདན་ས་ཤར་སྦ་ཁང་དོན་འགྲུབ་སྡིངས་ཞེས་བྱ་བ། དབེན་ཞིང་ཉམས་དགའ་བའི་



ཐུབ་བསྟན་མཛེས་པའི་མཚན་བཟང་
བསྟི་གནས་སུ། ཕྱི་ལོ་ ༢༠༠༢ རང་ལོ་སོ་གསུམ། ཆུ་ཕོ་རྟའི་དཔྱིད་ཟླ་ར་བའི་ནང་
། མཆེད་
ལྕམ་བརྒྱ་ཕྲག་དུ་མ་དང་ཐབས་ཅིག །ཟབ་རྒྱས་ཆོས་ཀྱི་བགོ་སྐལ་ལ་ཅུང་ཟད་ལོངས་སྤྱོད་པའི་
སྐལ་བ་བཟང་པོ་ཐོབ་སྐབས། ཤཱཀྱའི་བཙུན་མིང་ཕྲིན་ལས་རྡོ་རྗེ་ནས་གུས་པས་ཕུལ་བའོ།། །།
༄༅། །སྐྱིད་པ་བརྒྱད་ཀྱི་དབྱངས་ཆུང་ངེས་འབྱུང་གསར་པའི་རྦད་ཁམ་
ཞེས་བྱ་བ།
༄༅། །ན་མོ་རཏྣ་གུ་རུ། ༡༽ སངས་རྒྱས་མི་གཟུགས་སུ་བྱོན་པའི། །བླ་མ་
དྲིན་ཆེན་དེ་དྲན་པ། །ངེས་འབྱུང་གཏིང་ནས་སྐྱེས་ཚེ། །དབེན་གནས་ཡིད་བཞིན་
ཐོབ་སོང་། ལུས་ངག་དཀའ་ཐུབ་བསྟེན་ཀྱང་། །ནང་གི་ཞེ་བློ་བདེ་བ། །ཨ་ཧོ་
རི་ཁྲོད་འདི་སྐྱིད་པ་ལ། །ཨ་ལ་ལ་བླ་མ་ཡི་བཀའ་དྲིན། ༢༽ །ཐོས་པས་བླང་
དོར་ཤེས་འཕྲལ། །རྟོགས་ལྡན་བླ་མས་རྗེས་བཟུང་། །ཟབ་ཆོས་ཐང་མར་བརྡལ་
བྱུང་། །འདི་འདྲ་རྨི་ལམ་ནི་མིན་ཀོ། །ཨ་ཧོ་རི་ཁྲོད་འདི་སྐྱིད་པ་ལ། །ཨ་ལ་ལ་
བླ་མ་ཡི་བཀའ་དྲིན། ༣༽ །ལོ་དང་ཟླ་བ་འགྲོ་བཞིན། །སྙན་བརྒྱུད་གདམས་
ངག་ཉན་བཞིན། །རང་གི་གྲོས་འདི་ལེགས་འདུག །རིག་པ་སྔར་ལས་དྭངས་
སོང་། །ཨ་ཧོ་རི་ཁྲོད་འདི་སྐྱིད་པ་ལ། །ཨ་ལ་ལ་བླ་མ་ཡི་བཀའ་
དྲིན། ༤༽ །འདྲིས་བཤེས་མི་གཅིག་མེད་ཀྱང་། །ཕ་ཡུལ་བརྒྱ་ལས་སྐྱིད་
པ༑ །བསགས་པའི་ནོར་རྫས་མེད་ཀྱང་། །ལྟོ་གོས་སེམས་ཁྲལ་མི་འདུག །ཨ་



• ཐུབ་བསྟན་མཛེས་པའི་མཚན་བཟང་
ཧོ་རི་ཁྲོད་འདི་སྐྱིད་པ་ལ། །ཨ་ལ་ལ་བླ་མ་ཡི་བཀའ་དྲིན། ༥༽ །ཆུང་ནས་
ཆོས་དང་འཕྲད་ཀྱང༌། །ཡང་དག་སངས་རྒྱས་བསྟན་ལ། །དད་པ་ད་གདོད་རྙེད་
སོང་། །བསམ་རྒྱུ་ཆོས་ལས་མི་འདུག །ཨ་ཧོ་རི་ཁྲོད་འདི་སྐྱིད་པ་ལ། །ཨ་ལ་
ལ་བླ་མ་ཡི་བཀའ་དྲིན། ༦༽ །དགེ་སློང་སྔར་ནས་ཞུས་ཀྱང་། །ངེས་པར་
འབྱུང་བའི་ཚུལ་ཁྲིམས། །གཞི་ནས་རྒྱུད་ལ་སྐྱེས་སྙམ། །ཚེ་འདིའི་ཞེན་པ་ཆུང་
སོང་། །ཨ་ཧོ་རི་ཁྲོད་འདི་སྐྱིད་པ་ལ། །ཨ་ལ་ལ་བླ་མ་ཡི་བཀའ་
དྲིན། ༧༽ །བླ་མ་ཡུན་རིང་བསྟེན་ཀྱང་། །བཀའ་དྲིན་ད་གཟོད་ཤེས་
བྱུང་། །བྱིན་རླབས་ཐུགས་རྗེའི་ཆར་རྒྱུན། །ཉིན་མཚན་ཆད་པར་མི་འདུག །ཨ་
ཧོ་རི་ཁྲོད་འདི་སྐྱིད་པ་ལ། །ཨ་ལ་ལ་བླ་མ་ཡི་བཀའ་དྲིན། ༨༽ །བྱ་བཏང་
ཕྱོགས་མེད་འདི་སྐྱིད་པ་ལ། །གྲོགས་མེད་གཅིག་པུ་འདི་སྤྲོ་བ་ལ། །རང་ཐག་རང་
གཅོད་འདི་དགའ་བ་ལ། །ངོ་སྲུང་མི་དགོས་འདི་བདེ་བ་ལ། །ཨ་ཧོ་རི་ཁྲོད་འདི་
སྐྱིད་པ་ལ། །ཨ་ལ་ལ་བླ་མ་ཡི་བཀའ་དྲིན། །
ཞེས་རི་ཁྲོད་ཀྱི་སྐྱིད་ཉམས་ཕྱི་རུ་འཆར་བའི་རྫོལ་གཏམ་འདིའང་། ཕྱི་ལོ་ ༢༠༠༢ ལ་
བལ་བོད་གཉིས་ཀྱི་མཚམས། དབེན་པའི་སྨན་ལྗོངས་སྦ་ཁང་དོན་འགྲུབ་སྡིངས་ནས། བླ་མ་
བཀའ་དྲིན་ཅན་རྣམས་ལ་མོས་གུས་ཅུང་ཟད་འབར་བཞིན་བྲིས་པའོ།། །།



ཐུབ་བསྟན་མཛེས་པའི་མཚན་བཟང་
༄༅། །ལྷག་བསམ་ལྷད་མེད་ཀྱི་ཀ་རྩོམ་ཉ་གང་ཟླ་བ་ཞེས་བྱ་བ།
༄༅། །ཀ་དག་རྫོགས་ཆེན་ཟབ་ཀྱང་རང་རྒྱུད་ལ་ཕན་དཀའ། །ཁ་བཤད་ཁྲམ་
པའི་ཆོས་ཀྱིས་གཞན་རྒྱུད་དེ་མི་ཐུལ། །ག་ལེར་རིམ་འཇུག་ལམ་ནས་བློ་ཚོད་དང་
བསྟུན་ཏེ། །ང་བདག་འདུལ་བར་ཤེས་ན་མཁས་པ་ཞིག་ཡིན་ནོ། །ཅ་ཅོའི་འདུ་
ལོང་ཁྲོད་ནས་སྒོམ་སྒྲུབ་དེ་ཡོང་དཀའ། །ཆ་མཐུན་འཇིག་རྟེན་མ་སྤངས་ལྷ་ཆོས་དེ་
མི་ཡོང་། །ཇ་ཧོང་བཙུན་པའི་རྟགས་འཆང་དབེན་པ་རུ་གནས་ན། །ཉ་གང་ཟླ་བ་
བཞིན་དུ་བསྔགས་འོས་ཀྱི་གནས་སོ། །ཏ་ལའི་སྡོང་པོ་ལྟ་བུ་མཐོ་སྙེགས་དེ་མ་
བྱེད། །ཐ་ཤལ་གདོལ་པ་བཞིན་དུ་གསར་འགྲོགས་ཀྱང་མ་གནང་། །ད་ལྟ་མཉམ་
པོར་གནས་ལ་མཐུན་ལམ་ཞིག་ཤེས་ན། །ན་རིམ་གོང་མས་བསྔགས་པའི་སྤྱོད་
བཟང་ཞིག་ཡིན་ནོ། །པ་ཅོག་གཙུག་ཏུ་བཅིང་བའི་ཁྱིམ་པ་ལ་མ་དགའ། །ཕ་ཡུལ་
ལ་རྒྱ་བསམས་ནས་སྲིད་དོན་ལ་མ་སྙེགས། །བ་མོར་ཉི་ཟེར་བབས་འདྲའི་མི་ཚེ་ལ་
བསམས་ཏེ། །མ་ལུས་ཅམ་གྱིས་བཞག་ན་རབ་བྱུང་གི་དང་པོ། །ཙ་རི་གངས་རི་
ཟེར་ནས་ས་རྡོ་རྣམས་མ་སྐོར། །ཚ་གྲང་ངལ་བ་ཁྱད་བསད་ཤོག་སྒོར་ལ་མ་
རྔམ། །ཛ་ཡའི་ལུངས་རྟོགས་བསྟན་ལ་བྲོ་བ་ཞིག་མྱོངས་དང་། །ཝ་སྐྱེས་ཟེར་
ཡང་མི་སྟོ་ཕོ་རྒོད་རང་ཡིན་ནོ། །ཞྭ་བེར་གསེར་ཁྲིར་རློམ་པའི་བླ་དཔོན་དེ་མ་
སྨོན། །ཟ་རྒྱུ་ལྡོག་རྒྱུར་དུངས་པའི་ཚོང་པ་དེ་མ་བྱེད། །འ་ཅག་ཤཱཀྱ་ཐུབ་པའི་རྗེས་
འཇུག་ཅིག་ཡིན་པས། །ཡ་རབས་དམ་པ་གོང་མའི་མཛད་རྗེས་རྣམས་བསམ་
དགོས། །ར་གན་གསེར་ལ་རྫུ་བའི་བླ་མ་ཞིག་མ་སྟེན། །ལ་འུར་བརྟག་དཔྱད་མེད་



ཐུབ་བསྟནམཛེས་པའི་མཚན་བཟང་
dj
པར་གཡམ་རྗེས་ལ་མ་རྒྱུགས། ཤ་དང་རུས་ལ་ཕན་པའི་ལམ་སྟོན་གྱི་བླ་མ། །
ས་འདི་མེ་འོབས་གང་ཡང་བཙལ་དགོས་ཤིག་ཡིན་ནོ། །ཧ་ཅང་བཤད་པ་མང་ན་
ཉན་པ་དེ་དཀོན་ཡང་། །ཨ་མས་བུ་བཞིན་ཕན་སེམས་ཉབ་ཉོབ་འགའ་ཐལ་ལོ། །
ཞེས་པ་འདི་ནི་ཕྱི་ལོ། ༢༠༠༧ ཕྱི་ཟླ་ ༡ པོའི་ཡར་ཚེས་ལབལ་ཡུལ་ནས་བྲིས་པའོ། །
༄༅། །སྤྱང་ཁུའི་གྲོང་དང་འདྲ་བའི་འཇིག་རྟེན་མི་ཡུལ་ཞེས་བྱ་བ།
༄༅། །དེ་ཡང་ཕྲན་ཕྱི་ལོ་༢༠༠༡ ལ་བལ་ཡུལ་རྒྱལ་སར་གནས་
སྐབས། གཟུགས་མཐོང་གློག་བརྙན་ནང༌། སྤྱང་ཁུའི་ལོ་རྒྱུས་ཤིག་
མཐོང་། སྤྱང་ཁུ་རྣམས་གཟུགས་པོ་ཐང་པོ་ཡོད་རིང་། ཀུན་ཕན་ཚུན་བརྩེ་ཞིང་
དགའ་ལ། དགའ་མགུར་སྤྱོད་ཅིང་ལྕེས་ལྡག་པ་ཚུན་བྱེད་འདུག །གལ་ཏེ་གཅིག་
ལུས་ལ་སྨྲས་སྐྱོན་བྱུང་ཞིང་ཉམ་ཐག་པར་གྱུར་ན། དེ་ལ་གྲོགས་བྱེད་པ་ལྟ་
ཅི། ཀུན་གྱིས་འཆི་ལ་ཁད་པ་རྨུགས་ཤིང་མཐར་བོར་འདུག དེ་ལ་སྙིང་བརྩེ་
བཞིན་པའི་ཉིན་ཞིག ཀུན་གྱིས་བསྟོད་པའི་མི་དེ་མ་སྤྱད། །ཀུན་གྱིས་སྨོད་པའི་མི་
དེ་མ་བསྟོད། །ཅེས་པའི་གཏམ་དཔེ་ཞིག་ཐོས་པས། ཀྱེ་མ་འཇིག་རྟེན་ཚུལ་
ལུགས་འདི་ཡང་སྤྱང་ཁུའི་གནས་སྟངས་དང་ཇི་འདྲ་མཚུངས་པ་ལ། ལེགས་པར་
བསམས་ན། སྤྱང་ཁུ་ལྟ་བུ་ལྕེས་མ་ལྡག་ན་ཡང་། མཐོན་པོ་དང་འབྱོར་ལྡན་
རྣམས་ལ་ཀུན་གྱིས་རྩི་མཐོང་དང་བརྩེ་བ་ལྡན་ཞིང་། ཁ་ཞན་པ་དང་ནོར་མེད་པ་



ཐུབ་བསྟན་མཛེས་པའི་མཚན་བཟང་
རྣམས་ལ་ཀུན་གྱིས་སྨོད་ཅིང་འཕྱ་ལ། ཐབས་ཀྱིས་བྱོལ་ཞིང་བོར་ནས། སོས་མ་
རྨུགས་ཙམ་བྱེད་འདུག་པས། སྤྱང་ཁུ་དང་རང་རེ་མི་གཉིས་རྒྱུ་དག་གཅིག་པར་
མཐོང་ནས་འདི་སྐད་ཅེས་སྨྲས་སོ། །མཇུག་མ་གཡུགས་ཤིང་ལྕེ་ཡིས་མ་ལྡག་
ཀྱང་། །མཐོན་པོ་རྣམས་ལ་ངོར་བསྟོད་མཁས་ལུགས་འདིས། །སྤྱང་ཁུའི་ཁྱུ་དང་
རང་རེ་མི་གཉིས་ཀྱི། །མ་བཅོས་སེམས་ཀྱི་རྒྱུ་དག་གཅིག་པར་མཐོང༌། །ཁ་
གདངས་མཆེ་བ་གཙིགས་པ་མ་བྱས་ཀྱང་། །དམན་པ་རྣམས་ལ་ཁྱད་གསོད་བྱེད་
ལུགས་འདིས། །སྤྱང་ཁུའི་ཁྱུ་དང་རང་རེ་མི་གཉིས་ཀྱི། །མ་བཅོས་སེམས་ཀྱི་རྒྱུ་
དག་གཅིག་པར་མཐོང་། །འབྱོར་བའི་ཚེ་ན་གཞན་གྱིས་གྲོགས་ཅི་དགོས། །རྒུད་
པའི་ཚེ་ན་ཀུན་གྱིས་བོར་འདུག་པས། །འཇིག་རྟེན་སྤྱང་ཁུའི་གྲོང་དུ་མི་གནས་
པར། །ངེས་མེད་དབེན་པའི་གནས་སུ་བྲོས་ན་ལེགས། །རང་གིས་ལེགས་ཉེས་
དཔྱོད་པའི་མཐུ་མེད་པར། །གཞན་གྱི་ཁ་རྗེས་འབྲང་བའི་འཇིག་རྟེན་པ། །ཁྱི་སྤྱང་
ཀུ་ཅོ་འདོན་པའི་བསྟོད་སྨད་ལ། །དགའ་སྡུག་སྐྱེན་རྣམས་བླུན་པོའི་ཡང་བླུན་
ཡིན། །རང་ཉིད་རྣམ་དཔྱོད་ལྡན་པ་ཡིན་རློམ་བཞིན། །བླུན་ནག་ཁྱི་སྤྱང་ཁྱུ་ཡིས་
བསྟོད་བཀུར་ལ། །ཞེན་ཅིང་རང་མཐོང་ང་རྒྱལ་འཕེལ་བ་འདི། །ལེགས་པར་
བསམས་ན་འདི་ལས་བླུན་རྟགས་ཅི། །བླུན་པོས་མཁས་པའི་སྤྱོད་པར་མི་སློབ་
ཀྱང་། །མཁས་པས་བླུན་པོའི་སྤྱོད་ཚུལ་བྱ་རུང་ངམ། །སྤྱང་ཁུ་རང་གི་རྗེས་སུ་མི་
འབྲང་ཡང་། །རང་ཉིད་སྤྱང་ཁུའི་རྗེས་སུ་མ་འབྲངས་ཤིག །ཅེས་ཀྱང་སྨྲས་སོ།། །།



ཐུབ་བསྟན་མཛེས་པའི་མཚན་བཟང་
༄༅། །མཆེད་གྲོགས་གཤེགས་པའི་མྱོང་ཚོར་བཟོད་མེད་སྙིང་གི་འཕར་
་ ལྡིང་ཞེས་བྱ་བ།
ཀྱེ་མ། མི་རྟག་པ། ང་རང་ཚོ་དགོན་པའི་ནང་། དགོད་སྒྲ་ཆེམ་ཆེམ། ནམ་གུང་
ཡོལ་ཡོལ་དུ་བསྡད་པའི་སྣང་བ་དེ་མདུན་ན་འཆར། མིག་སྔར་འཛུམ་མུལ་
མུལ། རྣ་བར་དགོད་སྒྲ་ཐིག་ཐིག །གསལ་ལྷང་ལྷང༌། ཡོད་ཡོད་འདྲ་བ་
ལ༑ ད་དུང་། དབྱར་དུས་ཀྱི་སྤང་ལྗོངས། དགུན་དུས་ཀྱི་གྲང་ངར་ནང་།
མཉམ་འགྲོགས་དང་། མཉམ་སྡོད་བྱས་པའི་སྣང་བ་ནི་དེ་བས་བརྗེད་པར་
དཀའ། འོན་ཀྱང་ཁྱེད་ནི་གློ་བུར་ཕེབས་སོང་། ཕྱིར་ལྡོག་ཏུ་མེད་པ་དེར་ཕེབས་
སོང་། ཡང་མཇལ་དུ་མེད་པ་དེར་ཕེབས་སོང་། ཐམས་ཅད་བཞག་ནས་ཕེབས་
སོང་། སྐུ་ལུས་ཀྱང་བཞག་ནས་ཕེབས་སོང་། མཐར་རྩ་ལ་ཐིམ་སོང་།. བྱ་བྲུན་
ལ་གྱུར་སོང་། ཀྱི་ཧུད་འདུས་བྱས་འཁོར་བའི་ཆོས་ཉིད་འདི་འཇིགས་སུ་རུང་བ་
ལ༑ ངམ་གནག་པ་ལ། ད་ནི་མིང་ཙམ། དྲན་པ་ཙམ། ཇི་ལྟར་བྱ། བཤད་ཕོད་
པ་ལ། བསམ་ཕོད་པ་ལ། ཡིན་ན་ཡང་རང་སྙིང་འདི་ལྕགས་གོང་དང་
མཚུངས། བླ་མས་བཤད་ཀྱང་། མཆེད་གྲོགས་གཤེགས་ཀྱང་མ་ཕན། སྲ་རིལ་
རིལ། སྐམ་ཐག་ཐག །ལེགས་པར་སོམས་དང་། ཁ་ཆོས་ལ་བསྙད་ནས་དོན་
རང་དོན་སྒྲུབ་ལུབ་ས་ལ་ ནོར་གསོག་ལུགས་ལ། སུ་ལ་བ་ཡོ་སྒྱུ་བྱེད། རང་
མགོ་རང་གིས་གཡོགས་ནས་ཕོ་གྲུང་པོར་མ་རློམས་ཤིག །
ཅེས་པ་འདིའང་ཤིན་ཏུ་འགྲོགས་འདྲིས་ཅན་གྱི་མཆེད་གྲོགས་དམ་པ། འཛི་བན་ཨ་པོ་



AA
ཐུབ་བསྟན་མཛེས་པའི་མཚན་བཟང་
བུ་ཟི་དང་། བཀྲ་ཤིས་རྣམ་རྒྱལ་ཟུང་གློ་བུར་འདས་གྲོངས་སུ་གྱུར་ཅིང་། རང་འདྲ་འགའ་ཞིག །
ཚོང་ལས་སོགས་འདིར་སྣང་འབའ་ཞིག་མགོ་འཁོར་སྐབས། འཛི་བན་སྙོམ་ལས་པ་ཕྲིན་དགའ་
ནས་རང་ལ་དྲན་བསྐུལ་ཕྱིར། ཕྱི་ལོ་ ༢༠༠༧ གསར་ཚེས་ཉིན་སྤེལ་བའོ། །
༄༅། །རྒྱ་ཐང་དུ་བསྟན་པ་འཕེལ་འགྲིབ་ལ་བསམས་ཏེ་གངས་ཁྲོད་ནས་
མདུན་ལམ་འཚོལ་བ།
༄༅། །འཚེ་བྲལ་ཆོས་ཀྱི་འོད་སྣང་ཡུག་གཅིག་གིས། །ལྷར་བཅས་འགྲོ་བའི་
སྙིང་ལ་ཀུན་དགའི་དཔྱིད། །ཅི་ཡང་འཇོ་ལ་སྲིད་འདིར་མཚུངས་མེད་པ། །ཐུབ་
དབང་སྨྲ་བའི་ཉི་མ་ཡིད་ལ་དུངས། ། །
དེ་ཡང་མི་ལོ་ཉིས་སྟོང་ལས་ལྷག་པའི་སྔོན། སྤྱི་ལོ་དུས་རབས་འདི་མ་
ཚུགས་པའི་སྔོན་ནས། རྒྱ་གར་འཕགས་པའི་ཡུལ་ཞེས། མེ་ལོང་ལྟར་ངོས་
ཡངས་པ། ལག་མཐིལ་ལྟར་ཁད་མཉམ་ཞིང་། མུ་མེད་པའི་རྒྱ་ཐང་ཆེན་པོའི་
དཀྱིལ་དུ་གཏན་ཆགས་པའི་རྒྱལ་ཁབ་ཅིག་ཡིན་ན་ཡང་། མི་རིགས་དང་། མགོ་
དམངས་ཀྱི་ཁྱད་པར་ནི་ཤིན་ཏུ་དོ་མི་མཉམ་པར། གནམ་ས་ལས་ཀྱང་ཁྱད་
ཆེ། གཅོང་རོང་ལས་ཀྱང་མཐོ་དམན་མང་བས། རིགས་བཟང་དང་རིགས་
ངན་ནི་ལྷ་དང་འདྲེའི་ཁྱད་པར། དཔོན་དང་འབངས་ནི་མི་དང་དུད་འགྲོའི་དབྱེ་བ་
སྟེ། རྒྱལ་པོ་རེས་བཙུན་མོ་སྟོང་རེ་ལེན་ཆོག་ལ། ཕལ་པ་འགའ་ཞིག་ཆུང་མ་རེ་



ཐུབ་བསྟནམཛེས་པའི་མཚན་བཟང་
45
ཡང་སྤྱོད་དབང་མེད་པར་ཉུག་རུམ་པར་བྱས་པ་ཡང་གྲངས་ཉུང་ཉུང་མིན། དེ་ལྟ་
བུའི་སྤྱི་ཚོགས། དེ་ལྟ་བུའི་འཁོར་ཡུག་ནང་། ཁྱོད་ཀྱིས་འགྲོ་བ་མི་ཙམ་མ་ཡིན་
པར་སེམས་ཅན་ཀུན་ལ་བྱམས་བརྩེས་སྙོམས་པར་སྐྱོང་དགོས་པའི་གླེང་མོ་དེ་
ནི། དངོས་གནས་སྤོབས་པ་ཆེ་བ་ལ། མི་འཇིགས་པ་བཞི་དང་མཛད་པ་བཅུ་
གཉིས་སོགས་ཀྱི་རྣམ་བཞག་དང་བཤད་ཡམས་མང་ན་ཡང་མི་འཇིགས་པའི་མཛོད་
རྗེས་ཆེ་ཤོས་ནི། བདག་གི་བློ་ལ་འདི་ཁོ་ནར་བབ། ད་དུང་། ཁྱོད་ཕེབས་པའི་
ཚུལ། བཞུགས་པའི་གནས་སོགས་གང་ལ་བསམས་ཀྱང་ངོ་མཚར་དང་སྤྲོ་དགའི་
སྣང་བ་མི་སྟེར་བ་ནི་འགའ་ཡང་མེད། ཐོག་མར་ཁྱིམ་ནས་གཤེགས་པའི་ཚེ།
ཁྱོད་ནི་གསེར་ཁྲི་དང་གསེར་ཞྭའི་དོན་ག་བ་ཡིན། ཐོབ་དང་གོ་ས། མཚན་དང་
སྙན་གྲགས་ལ་རེ་བ་དེ་བས་ཀྱང་མ་ཡིན། འབངས་དང་སྲིད། ཡབ་དང་
ཡུམ། སྲས་དང་བཙུན་མོ་སོགས་གང་ལའང་མ་ཆགས་པར་ལིང་གིས་བོར།
ཅམ་གྱིས་བཞག་ནས་བྱོན་པ་ཞིག་ཡིན། བར་དུ་བཞུགས་པའི་གནས་ཀྱང་། ཤིང་
དྲུང་ཞིག་ཏུ་སློང་ནས་ཐོབ་པའི་རྩྭའི་ཆུན་པོའི་གདན་ཞིག་ལས། གསེར་གྱི་རྒྱ་
ཕིབས་བཙུགས་པའི་ཁང་པ་དང་། གསེར་དངུལ་གྱིས་སྤྲས་པའི་བཞུགས་ཁྲི་
སོགས་གང་ཡང་མེད། མ་ཟད་རྒྱ་གསེར་གྱི་སྟོད་འགག །གཅན་ལྤགས་ཀྱི་ཟུར་
རྒྱན་སོགས་བླ་ཆེན་ལ་མཁོ་བའི་ཡོ་བྱད་ནི་དེ་བས་ཀྱང་དཀོན། ཁྱོད་ཀྱི་ན་བཟའ་
ནི། བྲན་མོ་ཤི་བའི་རོ་གོས་ཁ་བསྒྱུར་བ་དེ་ཙམ་ཡིན། ཉོན་དང་། སྟོན་པའི་རྗེས་
འཇུག་ཀུན། ཉིས་བརྒྱ་ལྔ་བཅུ་རྩ་གསུམ་གྱི་རྣམ་བཞག་དང་རྣམ་གྲངས་རྒྱས་ན་
ཡང་། འདོད་ཆུང་དང་ཆོག་ཤེས་ནི་ཁོང་གི་བསླབ་བྱའི་དོན་པོར་སྣང་། མདོར་ན་



46
ཐུབ་བསྟན་མཛེས་པའི་མཚན་བཟང་
ཁོང་ནི་འགྲོ་བ་ཀུན་གྱི་ཐོབ་ཐང་རྩོད་ལེན་པ། རྗེས་འཇུག་གི་ལམ་སྟོན་པ། ནང་
སེམས་ལ་ཞི་བདེ་བསྐྲུན་ཤེས་པའི་མཁས་པ་ཆེན་པོ་ཞིག་ཡིན་པར། རྒྱུ་མཚན་
ཤེས་པ་སུས་ཀྱང་བསྙོན་དུ་མེད། དེའི་ཕྱིར་དུས་ཡུན་ཐུང་ངུ་ཞིག་གི་ནང་། རྒྱ་
གར་ཤར་ནུབ་ཀུན་ཏུ། མི་རིགས་དབྱེ་འབྱེད་མེད་པར་ནང་པའི་ཆོས་སྒོར་ཞུགས་
པའི་འདུ་ལོང་ནི། མི་ཚོགས་ཉུང་ཉུང་ཞིག་གཏན་ནས་མིན། དགྲ་བཅོམ་ཐོབ་པའི་
ཚུལ་ཤིང་གི་གྲངས་ཀྱང་རྩི་བར་དཀའ། དེ་ཙམ་མ་ཟད་བྱམས་པ་དང་འཇམ་
དབྱངས་ལས་དངོས་སུ་ཆོས་གསན་པའི་སློབ་དཔོན་མང་དུ་བྱོན་ནས། བདག་བས་
གཞན་གཅེས་ཀྱི་ཐེག་པ་ཆེན་པོའི་ཆོས་ཉམས་བཞེས་གནང་མཁན་ནི་དེ་ལས་
མང་། ད་དུང་། སྔགས་ལམ་ལ་ཞུགས་པ་ནི་མཚན་དུས་ཀྱི་རྒྱུ་སྐར་ཙམ་ཡོད་
སྲིད། འོན་ཀྱང་མངོན་གསལ་དུ་སྤྱོད་པ་ནི་ཉིན་མོའི་སྐར་མ་ཙམ་ཡིན། སྔགས་ཀྱི་
རྟོགས་པ་མཐོན་པོར་བསླེབས་པའི་སློབ་དཔོན་གྱིས། སློབ་མའི་རྒྱུད་བརྟགས་ཤིང་
དུས་ལ་བབ་པ་མཁྱེན་རྗེས། གཞི་ནས་སྔགས་ཀྱི་སྐོར་རྣམས་གསུངས། སློབ་
མས་ཀྱང་རྡོ་རྗེ་སློབ་དཔོན་གྱི་མཚན་ཉིད་ལྡན་མིན་བརྟགས་ནས། སྨིན་གྲོལ་གྱི་
ལམ་ལ་འཇུག་པ་ལས། གང་མང་མང་ལ་དབང་བསྐུར་བ་དང་། གང་ཐུག་ཐུག་
ལས་གསང་སྔགས་ཞུ་བའི་ལུགས་སྲོལ་དེ། དེ་དུས་ཡེ་མེད། བློ་ཕམ་པ་ཞིག་
ལ༑ དེ་ནས་ཡུན་རིང་མ་སོང་བར། སྤྱི་བརྟོལ་ཅན་འགའ་ཞིག་གིས་གསང་
སྔགས་ཀྱི་སྤྱོད་པ་རྗེན་ཅེར་ཕྱུང་བས། ནང་པའི་བསྟན་པ་ལ་དང་བ་འདྲེན་པའི་སྤྱོད་
ལམ་རྣམས་རིམ་གྱིས་ཡལ་ནས། ཆོས་འདི་པ་དང་མུ་སྟེགས་པ་གང་ཡིན་ཕལ་
གྱིས་ཕྱེད་དཀའ་བར་གྱུར། ད་དུང་ལུང་དང་རིགས་པས་ཞིབ་མོར་དཔྱད་ཀྱང་



ཐུབ་བསྟན་མཛེས་པའིམཚན་བཟང་
བཟང་ངན་འབྱེད་དཀའ་བའི་ཐེག་ཆེན་དང་། ཐེག་དམན། དབུ་མ་དང་སེམས་
ཙམ་སོགས་ནང་ཁུལ་གྱི་གྲུབ་མཐའི་འགལ་བ་རྣམས། ཅི་ཡང་མི་ཤེས་པའི་རྒྱལ་
བློན་རྣམས་ཀྱིས། རང་གི་ཆབ་སྲིད་བརྟན་བརླིང་ཆེད་དུམ་བུར་བགོས་ཏེ་སྡེ་ཚན་
མང་དུ་གྱེས། དེའི་དབང་གིས་སྤྱི་པའི་སྟོབས་ཤུགས་ཟུངས་ཟད་ཀྱི་ནད་པ་ལྟ་བུར་
སོང་། སྐབས་དེ་དང་བསྟན་ནས། སྔོན་གྱི་སློབ་དཔོན་རྣམས་ཀྱིས་ལུང་རིགས་ཀྱི་
མཚོན་ཆས་ལྟ་ངན་གྱི་ཀླད་པ་ཡང་ཡང་བཅོམ་པའི་བྲམ་ཟེ་རྒན་པོ་རྣམས་ཀྱི་སྙིང་
ནད་ཀྱིས། ནང་པ་དང་ཆོས་ལུགས་གཞན་གྱི་བར། རྒྱལ་པོ་དང་དགོན་སྡེའི་བར་
དབྱེན་སྦྱོར་མང་དུ་བྱས། ཀྱི་ཧུད། བསྟན་པའི་ལྗགས་དབུགས་ལྐོག་མར་ཕྱིན་པ་
དེའི་སྲོག་སྡུད་པ་གཞན་ཞིག་ནི། ཕྱི་ནས་ཆོས་ལ་གནག་པའི་ཀླ་ཀློའི་དམག་གིས་
ཀྱང་ཡང་ཡང་བཅོམ་པ་དེ་ཉིད་ཡིན་ལ། དེའི་རྒྱུ། དེའི་རྐྱེན་ཡང་རིན་ཐང་ཆེ་བའི་
མཆོད་རྫས་རྣམས་དགྲ་བོ་འགུགས་པའི་གཡབ་མོ་གཉིས་པ་ཞིག་ཏུ་གྱུར་པས་ཀྱང་
ལོས་ཡིན། དེ་དག་གི་ངན་འབྲས་ལས། ཉེ་བའི་ཆར། དེང་གི་དུས། རྒྱ་གར་
འཕགས་པའི་ཡུལ་དུ་ནི་སངས་རྒྱས་ཀྱི་བསྟན་པ་དར་བའི་རྗེས་ཤུལ་ཙམ་ལས་
གཞན་ཅི་ཡང་མེད་པར་གྱུར་ཏོ། །འདིས་མཚོན་ཏེ་རང་རེ་གངས་ལྗོངས་འདིར་
ཡང་བསྟན་པ་འཕེལ་འགྲིབ་ཀྱི་རྣམ་བཞག་ཅིག་བཤད་པར་འོས་ཀྱང་། ད་ལྟ་ཆེས་
མང་པོ་ཞིག་གི་ཐུགས་ལ་གཟན་པར་སྣང་བས། གནས་སྐབས་དེ་ཙམ་ལས་བརྗོད་
པར་མི་སྤྲོའོ། །མདོར་ན་འདས་ཟིན་པའི་ལོ་རྒྱུས་རྣམས་ལ་ཕྱི་མིག་ཅིག་
དང༌། མཐོང་བཞིན་པའི་ཉམས་མྱོང་རྣམས་ལ་བསམ་གཞིག་ཅིག་བཏང་
ནས། སངས་རྒྱས་བསྟན་པའི་མདུན་ལམ་གསར་པ་ཞིག་འཚོལ་བའི་དུས་སྐབས་



ཐུབ་བསྟན་མཛེས་པའི་མཚན་བཟང་
ལ་ཁེལ་བར་སྣང་བས། བློ་ལྡན་རྣམས་ཀྱིས་བག་ཡོད་པར་བྱའོ། ། །
ཅེས་བསྟན་དང་སྟོན་པ་ལ་དུང་ཞེན་གྱི་ཚིག་ཕྲེང་ཅུང་ཟད་བསྟར་བ་འདིའང་། མཚུངས་
པ་མེད་པའི་སྟོན་པ་ཐུབ་པའི་དབང་པོའི་བསྟན་པ་རིན་པོ་ཆེའི་སྒོར་ཞུགས་པའི་མོས་བློ་ཙམ་འཆང་
བ༑ ཤཱཀྱའི་དགེ་སྦྱོང་ཕྲིན་ལས་རྡོ་རྗེ་ནས། ཕྱི་ལོ་ ༢༠༠༧ བོད་རབ་གནས་མེ་ཁྱི་ལོའི་བོད་ཟླ་
༡༡ ཚེས་ ༡༥ སྙིགས་དུས་བསྟན་པའི་གསལ་བྱེད་ཆེན་པོ། ཆོས་རྗེ་མཁན་ཆེན་འཇིགས་
མེད་ཕུན་ཚོགས་འབྱུང་གནས་ཞབས་ཀྱི་དགོངས་རྫོགས་ཐེངས་གསུམ་པའི་ཉིན་སྦྱར་བའོ། །
༄༅། །རང་ལ་གྲོས་འདེབས་ཀྱི་ཚུལ་དུ་སྨྲས་པའི་བསླབ་བྱ་ཡིད་ཀྱི་གདུང་
སེལ་ཞེས་བྱ་བ།
༄༅། །དེ་ཡང་དུས་རེ་ཞིག་གི་ཚེ། ཡུལ་མཐོང་ན་དགའ་བ་ཞེས་བྱ་བའི་གྲོང་
ཁྱེར་ཆེན་པོ་ཞིག་ན། ཁྱིམ་བདག་ཕྱུག་ལ་ནོར་མང་བ་དཔལ་འབྱོར་བྱ་བ་
དང་། དེའི་འཁོར་དུ་གནས་པ་བློ་ལྡན་བྱ་བའི་ཁྱིམ་དང་གཉིས་མཆིས་པ་ལ། ནམ་
ཞིག་ན་ཁྱིམ་བདག་གཉིས་ལ་མཚུངས་པར་ཁྱེའུ་གཉིས་ཤིག་ཀྱང་བཙས་སོ། །
ཁྱིམ་བདག་ཆེ་བའི་བུ་གཟུགས་ཀྱི་དབང་ཕྱུག་དང་། ཆུང་བའི་བུ་ཤེས་རབ་བཟང་
པོ་གཉིས་ཆུང་ནས་ན་ཟླར་གྱུར་པས་ཕན་ཚུན་སྤུན་གཅིག་པའི་བརྩེ་སེམས་ལྟར་གྱུར་
ཀྱང་། སེམས་ཀྱི་གཤིས་ལུགས་ནི་མི་མཐུན་པ་ཞིག་གོ། །རིམ་བཞིན་དེ་གཉིས་
ལང་ཚོ་དར་ལ་བབ་སྟེ། ཉིན་ཞིག་ཚོང་འདུས་དང༌། སྲང་མདོ། མགྲོན་ཁང་
ཉིན་ཞིག་ཚོང་འདུས་ཞིག་གོ། །རིམ་ལལྟར་གྱུར་



ཐུབ་བསྟན་མཛེས་པའི་མཚན་བཟང་
སོགས་ལ་རྒྱུ་ཞིང་སོང་བའི་མཐར་ངལ་ཞིང་དུབ་སྟེ། ལྗོན་ཤིང་དང་། མེ་ཏོག་
ཚར་དུ་དངར་བའི་ལྡུམ་ར་ཞིག་ཏུ་ཤིང་གི་བསིལ་གྲིབ་འཁོར་བའི་རྡོ་སྟེབ་གས་སུ་ཅུང་
སྡོད་སྐབས། གཞོན་ནུ་གཟུགས་ཀྱི་དབང་ཕྱུག་གིས་མནོ་བསམ་བཏང་རྗེས་ཅུང་
ཟད་སྐྱོ་བའི་རྣམ་པ་དང་བཅས་འདི་སྐད་དུ།
ཀྱེ་མ་ཉོན་དང་ཆུང་འདྲིས་གྲོགས་པོ་ལགས། །གཟུགས་ཀྱི་དབང་ཕྱུག་
སྐྱེས་ནས་ད་ལྟའི་བར། །ཟས་དང་ནོར་གྱིས་ཕོངས་པར་མ་གྱུར་ཀྱང་། །ད་ནི་
སེམས་ལ་བཅགས་པ་འགའ་རེ་འདུག །དཀར་དམར་མེ་ཏོག་བཀྲ་བའི་སྐྱེད་ཚལ་
ལམ། །སྔོ་དམར་འོད་ཟེར་འཁོར་བའི་ཁང་པ་རུ། །ལྡེམ་ལྡེམ་མཉེན་འཇམ་ལྡན་
པའི་ལུས་ཕྲ་མར། །ཡང་ཡང་ནོམ་ཉུག་བསམ་པ་འཁོར་གྱིན་འདུག །བྱ་སྤྱོད་
མཐུན་པའི་གྲོགས་དང་ལྷན་ཅིག་ཏུ། །བྱ་ཐབས་སྣ་ཚོགས་འཆར་བའི་གཟུགས་
བརྙན་ལ། །བལྟ་ཞིང་དངོས་སུ་ལོངས་སྤྱོད་ཐོབ་པ་ཞིག །ནམ་ཞིག་འབྱུང་སྙམ་
ཡིད་ལ་འཁོར་གྱིན་འདུག །འཇམ་འཇམ་རེག་བྱ་ལྡན་པའི་སྟེགས་བུའི་སྟེང་། །
རིལ་རིལ་དཀར་དམར་ཁ་དོག་ལྡན་པ་འགའ། །དཀྱུས་རིང་དབྱུག་པས་གནད་དུ་
སྙན་པའི་ཕྱིར། །ལག་རིང་བྱེད་པའི་དུས་ཤིག་ནམ་འབྱུང་སྙམ། །ཧ་ཅང་རིན་གོང་
ཆེ་བའི་བཏུང་བའི་རིགས། །རབ་ཏུ་ཆུང་བའི་ཤེལ་གྱི་ཕོར་པའི་ནང་། །ཕངས་མེད་
སྒོ་ནས་ཡང་ཡང་བཏུང་བ་ཡིས། །ཚོད་མེད་བདེ་བ་ཡང་ཡང་འབྱུང་བར་སྨོན། །
དེ་ལ་སོགས་པ་འདོད་པའི་བདེ་བ་རྣམས། །དེ་རིང་སང་ཉིན་འཕྲལ་དུ་མ་མྱངས་
ན༑ །དེ་མ་ཐག་ཏུ་འཆི་ལ་ཆ་མེད་པས། །དེའི་ཕྱིར་ད་ལྟ་ཉིད་དུ་གྲོགས་པོ་
ཕེབས། །ཞེས་ཟེར་བས། ཤེས་རབ་བཟང་པོ་ལུས་དྲང་པོར་བསྲངས། སེམས་



ཐུབ་བསྟན་མཛེས་པའི་མཚན་བཟང་
རྣལ་དུ་ཕབ་སྟེ། དལ་བུའི་ངག་གིས་ལན་དུ་འདི་སྐད་དོ། །
ཨེ་མ་གསོན་དང་བརྩེ་བའི་གྲོགས་པོ་ལགས། །ཁྱོད་ནི་སྐྱེ་སྔོན་བསོད་
ནམས་བསགས་པའི་མཐུས། །ཚེ་འདིར་ནོར་གྱིས་ཕོངས་པར་མ་གྱུར་ཅིང་། །
བཟོད་པས་གཟུགས་བཟང་དམ་པ་ཐོབ་ལགས་མོད། །ཚེ་འདིར་ཚེ་རིང་ལོ་བརྒྱ་
ཐོབ་པ་དང་། །འདོད་ཡོན་འདོད་པ་བཞིན་དུ་རྙེད་གྱུར་ཀྱང་། །ལན་ཚྭའི་ཆུ་ལ་
ངོམས་པ་མེད་པར་བཞིན། །ལན་མང་སྤྱད་ཀྱང་ཕོངས་མེད་འགྱུར་མི་སྲིད། །རབ་
ཏུ་མཛེས་མའི་གཟུགས་སྔག་མཐོང་བ་ཡང་། །རབ་ཏུ་རྨོངས་པའི་སེམས་ཀྱི་སྐྱོན་
ཡིན་ཏེ། །རབ་ཏུ་མི་སྡུག་ཁྱི་ཕག་ཕོ་མོ་ཡང་། །རབ་ཏུ་ཆགས་འོས་མཛེས་སྡུག་མི་
མཐོང་ངམ། །གལ་ཏེ་རང་མཚུངས་གཟུགས་མཛེས་སྙམ་ན་ཡང་། །ཡང་ཡང་
བརྟགས་ན་སྙིང་པོས་དབེན་པ་སྟེ། །དཔེར་ན་བྱིས་པས་དབྱར་དུས་འཇའ་ཚོན་
ལ༑ །མཛེས་པར་བཟུང་ནས་རྗེས་སུ་འབྲང་དང་འདྲ། །ཧ་ཅང་ཆགས་ན་ལྷན་དུ་
སྡང་བ་ཞིག །འབྱུང་བ་དེ་ཡང་ཆོས་ཉིད་ཀྱིས་ཡིན་པས། །ཡུན་རིང་བདེ་བ་ཁོ་
ནར་མྱང་བ་ནི། །མེད་པར་མཐོང་ཆོས་ཡིན་པར་མི་གཟིགས་སམ། །རང་བཞིན་
འཁོར་བ་སྡུག་བསྔལ་རྒྱ་མཚོ་ལ། །རང་གིས་སླར་ཡང་འབད་ནས་བསྒྲུབས་པ་
ཡིས། །བསག་དཀའ་སྲུང་དཀའ་འབྲལ་བའི་སྡུག་བསྔལ་ཅན། །ཆུ་ཕྲན་མང་པོ་
གསོས་སུ་མ་འདེབས་ལགས། །གཞན་ཡང་གཟུགས་བརྙན་དབྱུག་པའི་རྩེ་རིགས་
ལ༑ །ལ་འུར་འཇུག་པའི་བསམ་པ་མ་བཏང་ན། །ན་ཆུང་གཞོན་ནུའི་ལང་ཚོ་ཡོལ་
ཡོལ་བར། །བར་མེད་རྣམ་གཡེང་དེ་ཡི་དབང་དུ་འགྲོ། །མ་ཟད་མྱོས་བྱེད་བཏུང་
ན་སྨྱོན་པ་སྟེ། །མ་བསམ་བཞིན་དུ་ཁ་ནས་གང་བྱུང་སྨྲ། །མ་ཚོར་བཞིན་དུ་ཆོས་



ཐུབ་བསྟན་མཛེས་པའི་མཚན་བཟང་
ནོར་གཉིས་ཀ་བརླག །མ་ཤེས་བཞིན་དུ་གདོང་མདོག་ནག་པོར་འགྱུར། །དེ་ལྟ་
བས་ན་རང་དབང་ཡོད་དུས་འདིར། །དེ་སོགས་མ་རབས་ལས་ལ་མི་འཇུག་
པར། །དེ་རིང་ནས་བཟུང་ཡ་རབས་སྤྱོད་ལ་ཞུགས། །དེ་སྐད་སྨྲས་པའི་ཚིག་ལ་
དོན་ཡོད་འཛོད། །ཅེས་ཞུས་པས་དེས་ཀྱང་དེ་དེ་བཞིན་དུ་བདེན་པར་བཟུང་ངོ་། །
འདིའང་རང་ལོ་བཅུ་ཕྲག་གཉིས་ལྷག་ཙམ་སོན་ཅིང་། ལྷ་སའི་གྲོང་ཁྱེར་དུ་འཁྱམས་
སྐབས་ཤིག་ལ་བྲིས་པའོ།།



ཐུབ་བསྟན་མཛེསཔའི་མཚན་བཟང་
༄༅། །བླ་མ་བསྟེན་ཚུལ་མདོར་བསྡུས་སུ་བརྗོད་པ་གོ་སླའི་མན་ངག་
ཅེས་བྱ་བ།
༄༅། །ན་མོ་གུ་རུ། སྡོམ་གསུམ་ཉིན་མོའི་འོད་དང་རྟག་འགྲོགས་ཤིང་། །ཐོས་
བསམ་སྒོམ་པའི་དྲི་བཟང་རབ་ཏུ་འཕྲོ། འཆད་རྩོད་རྩོམ་པའི་འདབ་མ་ཀུན་རྒྱས་
པའི། །བསྟན་འཛིན་པདྨ་གཞོན་ནུ་དེ་ལ་འདུད། །
ཅེས་སྔོན་གྱི་ལུང་དང་མཐུན་པའི་བླ་མ་རྣམས་ལ་མཆོད་པར་བརྗོད་པ་སྔོན་
དུ་བྱས་ནས། དེ་ཡང་རང་རེ་རྣམས་ཐོག་མར་བྱིས་པའི་དུས་སུ་ནི། རྩེ་མོ་རྣམ་
གཡེང་ལ་སོང་ནས་ཆོས་ལ་བསམ་མནོ་མ་བཏང་། བར་དུ་འཇིག་རྟེན་མི་ཆོས་ལ་
གཡེངས་ནས་ཆོས་བྱེད་མ་ཁོམ། ཐ་མར་ཚེ་ཅུང་ཟད་ཐོབ་པའི་དབང་དུ་བཏང་ན་
ཡང་དེ་དུས་ཆོས་གནད་མ་ཤེས་པས། ཆོས་ཤིག་སྒྲུབ་ཁུལ་བྱས་ཀྱང་། སྤྱིར་
ཆོས་ཙམ་དང༌། ཁྱད་པར་ཐེག་པ་ཆེན་པོ། ཡང་དགོས་གསང་བ་སྔགས་ཀྱི་
ཉམས་ལེན་ཡང་དག་ཏུ་ཨི་འགྲོ་མི་ཤེས་འདུག་པས། དུས་དང་གནས་སྐབས་ཀུན་
ཏུ་ཅི་ཁོམ། གང་ཁོམ་གྱིས་བླ་མ་མཁས་པ་རྣམས་ཀྱི་མདུན་ནས་ཆོས་དང་
གདམས་ངག་འདྲ་ཞུ་བ་ལས། ཅི་དྲན་འདི་དྲན་མེད་པའི་ངང་ནས་ཕྱག་ལག་དང་
བུམ་པ་རེ་མགོ་ལ་བཞག་པ་ཙམ་གཙོ་བོ་མི་བྱེད་པར། ཡི་གེ་ཙམ་ཀློག་ཤེས་
ནའང་། གོ་སླ་བའི་ཁྲིད་ཡིག་ཚད་ལྡན་ལྟ་བུ་ཞར་ཞོར་བལྟ་ཞིང་དམ་པའི་ཆོས་ཟེར་
བ་དེ་ཅི་འདྲ་ཞིག་ལ་ཟེར་བ་ཡིན་སྙམ་སྟེ། རང་གིས་བསམ་མནོ་རེ་གཏོང་དགོས་
ཀྱི། ཕུ་ཡེ་ནས་གཅིག་ཟེར། མདའ་མེ་ནས་གཉིས་ཟེར་བའི་ཕྱོགས་སུ་ཁྱི་རྒྱུག་



བཐུབ་བསྟན་མཛེས་པའི་མཚན་བཟང་
འུར་འདྲོགས་སུ་སོང་ན། དེང་གི་དུས་ཚོད་འདིར་ནི་སྙིགས་མའི་དུས་ནི་སྙིགས་
མའི་དུས། ཆོས་ལ་མཐུན་དང་མི་མཐུན། འདི་བཤད་དང་འདི་མི་བཤད་མེད་པའི་
ཆོས་ལུགས་སྣ་ཚོགས་ཤིག་དར་བའི་ནང་ནས། གལ་སྲིད་ཆོས་ལོག་ཞིག་དང་
འཕྲད་ན། ཕན་པ་ལས་ཀྱང་གནོད་པ་ཆེ་བ་ནི་སྨོས་མ་དགོས་པ་རེད། སྔོན་གཙང་
རྟ་ནག་བླ་མའི་ཡོན་བདག་རྣམས་ཀྱང་། འབུ་ལུས་བླངས་ཏེ་ཁོ་རང་གི་ལུས་ཟླ་
བའི་འཁོར་དུ་གྱུར་པའི་ལོ་རྒྱུས་ཀྱང་འདུག་ན། ང་རང་རྣམས་ཀྱིས་དངོས་སུ་ཟོག་
པོ་ཞིག་བླ་མར་བཟུང་ནས་ཆོས་ཀྱི་འབྲེལ་བ་བྱས་ན། ཕྱི་མར་སངས་རྒྱས་རྒྱུ་ཕར་
ཞོག །དམྱལ་བ་ནས་ཡར་ཐར་མེད་པ་ཞིག་ཡོང་ངེས་རེད། འོན་ཀྱང་ཁྱི་སོ་ལ་
རིང་བསྲེལ་དང་ཚ་ཚ་གཅིག་གིས་མི་གསུམ་སངས་རྒྱས་པའི་ལོ་རྒྱུས་ལྟར། བླ་
མ་ཁོ་རང་ཇི་འདྲ་ཞིག་ཡིན་ཀྱང་ང་རང་སངས་རྒྱས་ལྟར་མོས་གུས་དག་སྣང་བྱས་
ན༑ སངས་རྒྱས་ལྟར་དངོས་གྲུབ་འབྱུང་སྙམ་ན། འདི་ནི་བླུན་དད་ཟེར་
བའམ། རྨོངས་དད་ཟེར་བ་དེ་རང་ཡིན། དེའི་ཕྱིར་དེང་སང་ཁ་ཤས་ཀྱིས་ང་རང་
ཚོ་བོད་ཀྱི་དད་པ་ལ། ངན་སྨྲས་ཀྱིས་རྨོངས་དད། རྨོངས་དད་ཟེར་འདུག་
མོད། དེ་ལྟར་ཡིན་ན་དོན་ལ་ཡང་ངན་སྨྲས་བཞིན་དུ་སོང་བ་ཡིན། དེས་ན་བླུན་
དད་ནི་བླུན་དད་རང་ཡིན་པས། དང་པོར་ཡོན་ཏན་སྣ་གཅིག་མེད་པའི་སྐྱེ་བོ་ཐ་མལ་
པ་ཞིག་ལ། སྤངས་རྟོགས་མཐར་ཕྱིན་སངས་རྒྱས་དང་འདྲ་བ་གཅིག་ཏུ་བརྩིས་
ནས་ཐོག་མར་རང་ལ་དག་སྣང་བཟང་བཟང་ལྟར་ཡོད་ཀྱང་། མཐར་ཚ་ཚ་དང་
བརྐོས་ཕོར་གྱི་དཔེ་ལྟར་གྱུར་ནས་བླ་མ་ཇི་འདྲ་བ་རང་ཡང་དེ་ལྟར་སོང་ནས། དགྲ་
གཉེན་ཆགས་སྡང་སོགས་སྐྱེ་བོ་ཐ་མལ་པ་ཞིག་ལས་ཀྱང་ཐུ་བར་གྱུར་ཏེ། བླ་མ་ལ་



ཐུབ་བསྟན་མཛེས་པའི་མཚན་བཟང་
སངས་རྒྱས་སུ་ལྟ་རྒྱུ་ཕར་ཞོག །དགྲ་དང་ཁྱོ་ཡི་འདུ་ཤེས་ཚེ་གཞུག་ལ་མ་བྱུང་ན་
དགའ་རབ་ཡིན། མ་ཟད་བླ་མ་བཟང་ངན་ལ་བལྟོས་མི་དགོས་པར་རང་གི་དག་
སྣང་ཁོ་ནས་ཆོག་ན། པཎ་ཆེན་ནཱ་རོ་པས། བླ་མ་ཏིལླི་པ་ལ་དཀའ་བ་བཅུ་གཉིས་
སྤྱད་ནས་བསྟེན་ཅི་དགོས། དག་སྣང་རང་རེ་ལས་ལྷག་ཙམ་ཞིག་ནཱ་རོ་པ་ལ་ཡོད་
ཚོད་རེད། དེ་བཞིན་ཇོ་བོ་རྗེས་བླ་མ་གསེར་གླིང་པ་ལ་བསྟེན་པའི་རྣམ་ཐར་
དང་། རྒྱལ་པོ་ཁྲི་སྲོང་ལྡེའུ་བཙན་གྱིས་ཆེད་དུ་གཉེར་ནས་སློབ་དཔོན་པདྨ་འབྱུང་
གནས་སྤྱན་འདྲེན་པའི་ལོ་རྒྱུས་ལ་བལྟས་ན། བླ་མ་གང་རུང་རུང་ཞིག་གིས་མི་
ཆོག་པར། བླ་མ་འབད་པ་ཆེན་པོས་བཙལ་ཏེ་བསྟེན་ཚུལ་ལ་བསམ་མནོ་རེ་སྙིང་
ཐག་པ་ནས་ཐོངས་དང་ཤེས་ནུས་སོ། །མདོར་ན་དེ་དག་ལ་ལྟ་ལོང་མ་བྱུང་ན་ཡང་
བརྒྱད་སྟོང་རྟག་ངུའི་རྣམ་ཐར་དེ། གཟིགས་ཙམ་རེ་གྲུབ་ན་བླ་མ་གཙོ་ཆེ་ཆུང་ག་
འདྲ་ཡིན་མིན། བཀའ་ལ་ཡིད་ཆེས་ཤིང་ཁོག་པའི་ནང་དུ་སེམས་ཡོད་ན་ཤེས་པར་
འགྱུར་རོ། །དེས་ན། ཇི་སྐད་དུ། གང་ཞིག་གསེར་གྱི་རི་ལ་བརྟེན་བཅས་ན། །དེ་
ཡི་འདབ་ཆགས་ཐམས་ཅད་གསེར་དུ་འགྱུར། །གང་ཞིག་དུག་གི་རི་ལ་བརྟེན་
བཅས་ན། །དེ་ཡི་འདབ་ཆགས་ཐམས་ཅད་དུག་ཏུ་འགྱུར། - །ཞེས་གསུངས་པ་
ལྟར་ཡིན་པས། ཚེ་འདི་ཕྱི་གཉིས་ཀར་ཕུང་བར་བྱེད་པ་ནི། བླ་མ་ངན་པ་ལ་བསྟེན་
པ་ལས་ཐུ་ཚབས་ཆེ་བ་འཇིག་རྟེན་ཁམས་ན་གཞན་མེད་དོ། །དེ་ལྟར་ཡང་རྒྱལ་བ་
ཀློང་ཆེན་རབ་འབྱམས་པའི་ཞལ་སྔ་ནས། མི་དགེའི་བཤེས་གཉེན་བསྟེན་པའི་འགྲོ་
བ་རྣམས། །དམ་པས་བརྟས་ཤིང་དཀར་ཕྱོགས་ལྷས་འདོར་བས། །གནོད་མང་
སྡུག་བསྔལ་འབྱུང་གནས་འདིར་ཡང་ཕུང་། །ཕྱི་མར་ངན་འགྲོ་གཏན་དུ་སྲིད་



ཐུབ་བསྟནམཛེས་པའི་མཚན་བཟང་
མཚོར་འཁྱམ། །ཞེས་གསུངས་པ་ལྟར་རོ། །བླ་མ་བཟང་པོ་ལ་བསྟེན་ན་དེ་ལས་
བཟློག་པའི་ཡོན་ཏན་འབྱུང་སྟེ། ཡང་དེ་ཉིད་ཀྱི་ཞལ་ནས། བླ་མ་བསྟེན་པའི་ཡོན་
ཏན་མཐའ་ཡས་ཏེ། །ཡང་དག་ལམ་ཆུད་བླང་དོར་དམིགས་རྣམ་ཕྱེད། །ཚོགས་
རྫོགས་སྒྲིབ་བྱང་བར་ཆད་རབ་ཞི་ཞིང་། །རབ་ཡངས་སྐྱེ་བོ་དམ་པའི་གནས་ཐོབ་
ནས། །མྱུར་དུ་ཐར་པའི་གྲོང་དུ་ཕྱིན་པའོ། །ཞེས་གསུངས་པ་བཞིན་ནོ། །དེ་ཡང་
ད་ལྟ་སྙིགས་མའི་དུས་འདིར་ཟོག་པོའི་ལུང་པ་གང་བའི་དུས་རེད་འདུག་ཀྱང་།
མཁས་གྲུབ་ཀྱི་བླ་མ་ཚད་ལྡན་ལར་ནས་མེད་པའི་བསོད་ནམས་དེ་ཙམ་ཞིག་ཀྱང་
ཟད་ཨི་འདུག་ན་སྙམ་པ་འདུག་པས། ཅི་ཡིན་མི་ཤེས་པའི་བླ་མ་ཞིག་ལ་ཆ་འཇོག་
མི་བྱེད་པར་བླ་མ་མཚན་ཉིད་དང་ལྡན་པ་ཞིག་ལ། སངས་རྒྱས་ལྟར་མཐོང་བའི་
དག་སྣང་བཟང་པོ་དེ་ཁ་བསྒྱུར་བར་མཛོད་དང་། བྱིན་རླབས་རྒྱུད་ལ་སྐྱེས་པའི་
རྟགས། ཚེ་འདིར་སྣང་ལ་ཞེན་པ་གཏིང་ནས་ལོག་སྟེ། ཚེ་དང་སྒྲུབ་པ་
མཉམ། སྒྲུབ་ལ་བར་ཆད་མེད། གནས་ལུགས་ལྟ་བ་རྟོགས་ཟེར་བ་རང་རེའི་ཁ་
ཏོན་བྱས་པ་དེ་དངོས་སུ་འགྲུབ་ངེས་ཤིག་ཡོང་རྒྱུ་རེད། འོན་ཀྱང་བླ་མ་འདི་ལ་སྐྱོན་
སྣང་ནའང་། རང་གིས་སྔོན་ནས་དབང་ཞུས། དད་པ་བཞག་ཚར་བས། ད་ནི་ཅི་
ལ་ཐུག་ཀྱང་ཅི་གསུངས་དང་ལེན་དང་ཅི་མཛད་ལེགས་པར་བསམས་ནས་དད་ལོག་
དང༌། བསྐུར་འདེབས་མི་བྱ་སྙམ་ཞིང་། མི་ཁ་དང་། ཕོ་རུས་ཀྱིས་ཨུ་ཚུགས་
བཟུང་ན་ཡང་། བསྐུར་འདེབས་དང་ངན་སྨྲས་མི་བྱ་བ་བདེན་མོད་ཀྱང་། དེ་ལ་ཅི་
གསུངས་དང་ལེན་གྱིས་བསྟེན་ཞིང་དད་པ་སོགས་ཀྱང་མི་བྱ་བར་བཏང་སྙོམས་སུ་
འཇོག་དགོས་པར་གསུངས་ཏེ། ཆོས་རྗེ་ས་པཎ་གྱིས། སངས་རྒྱས་བསྟན་བཞིན་



ཐུབ་བསྟན་མཛེས་པའི་མཚན་བཟང་
མི་བྱེད་པའི། །བླ་མ་ཡིན་ཀྱང་བཏང་སྙོམས་བཞག །ཅེས་དང་། ཀོང་སྤྲུལ་ཡོན་
ཏན་རྒྱ་མཚོའི་ཞལ་ནས་ཀྱང་། སངས་རྒྱས་ཀྱི་བསྟན་པ་ལས་ཕྱི་རོལ་དུ་གྱུར་པ་
མཚན་ཉིད་དང་མི་ལྡན་པ་སྐྱོན་ཅན་ཡིན་པའི་ཕྱིར། འདུ་འཛིསྙན་གྲགས་ལ་སོགས་
པ་ཆེ་ཡང་དཔྱོད་ལྡན་རྣམས་ཀྱིས་བརྟགས་ལ། སྔོན་བླ་མར་འབྲེལ་ནའང་བཏང་
སྙོམས་སུ་བཞག་ཅིང་། མ་འབྲེལ་ན་ཐོག་མ་ནས་མི་བསྟེན་པར་སྤང་བར་བྱའོ། །
ཞེས་གསུངས་པ་འདི་ནི་བདག་ཅག་ལས་དང་པོ་པ་རྣམས་ཀྱིས་བརྗེད་དུ་མི་རུང་བའི་
རྡོ་རྗེའི་གསུང་ཚིག་བླ་ན་མེད་པ་ཞིག་ཏུ་སྣང་ངོ༌། །འོ་ན་དད་པ་དང་། ཅི་གསུངས་
དང་ལེན་བྱས་ན་ཅི་ཉེས་སྙམ་ན། གོང་དུ་བཤད་པ་བཞིན་དེའི་སྐྱོན་རྣམས་རང་ལ་
འགོས་ཤིང༌། མཐར་བླ་སློབ་གཉིས་པོ་ཕན་ཚུན་ནང་རྒྱུས་ལོན་པའི་སྒོ་ནས་ཚེ་འདི་
ལའང་མི་མཛའ་ཞིང་། ཕྱི་མར་མཛོ་སྦྲེལ་གཡང་ལྷུང་ལྟར་གཉིས་ཀ་ངན་སོང་དུ་
འགྲོ་ཉེས་ཆེའོ། །འོ་ན་མདོ་ལས། གང་ཟག་གིས་གང་ཟག་ཚོད་བཟུང་བར་མི་
བྱའོ། །བཟུང་ན་ཉམས་པ་གྱུར་ཏ་རེ་ཞེས་གསུངས་པས་རང་རེ་རྣམས་ཀྱིས་བླ་མ་
བཟང་ངན་མི་ཤེས་སོ་སྙམ་ན། འོན་ཀྱང་ཚུར་མཐོང་མངོན་ཤེས་མེད་པ་རྣམས་
ཀྱིས་ཐད་ཀར་འཕྲལ་དུ་ངོས་ཟིན་དཀའ་ན་ཡང་། བཀའ་དང་བསྟན་བཅོས་རྣམས་
ལས་དགེ་བའི་བཤེས་གཉེན་དང་སྡིག་པའི་བཤེས་གཉེན་གྱི་མཚན་ཉིད་ཡང་ཡང་
གསུངས་པས། གསུང་རབ་ཀྱི་རྗེས་སུ་འབྲངས་ན་གཏན་ནས་ངོས་མི་ཟིན་པ་ཡང་
ག་ལ་ཡིན། གཞན་དུ་ན། དེ་དག་ལས་མཚན་ཉིད་བསྟན་པ་ཐམས་ཅད་དོན་མེད་
པ་ཉིད་དུ་ཅིའི་ཕྱིར་མི་འགྱུར། དེས་ན་ཐོག་མར་ལམ་གྱི་སྔོན་འགྲོ་བླ་མ་བསྟེན་ཚུལ་
ནས། མཐར་ལམ་གྱི་སྙིང་པོ་ཕྱག་རྫོགས་ཉམས་སུ་ལེན་ཚུལ་གྱི་བར་ལ་མིག་ལྟ་



ཐུབ་བསྟན་མཛེས་པའི་མཚན་བཟང་
བུར་གྱུར་པའི་གལ་ཧ་ཀྱང་ཆེ་བའི་ཐོས་པ་ཕྲན་བུ་ཞིག་མེད་ན་གར་ཡང་མི་ཕྱིན་པར་
འདུག་པས། ཐོས་ཤིང་དཔྱད་པ་ཐམས་ཅད་དོན་མེད་དོ་ཟེར་བ་ནི་བདུད་ཀྱི་གསང་
ཚིག་རྔམ་པོ་ཆེ་ཡིན་པར་བློ་ལྡན་རྣམས་ཀྱིས་ཤེས་པར་བྱས་ནས་ད་ནི་གཟབ་པར་
བྱའོ། །སླར་སྨྲས་པ། ཀྭ་ཡེ་བློ་གསལ་བུང་བ་གཞོན་ནུའི་ཚོགས། །
སྡིག་གྲོགས་བཤང་བའི་དྲི་ལ་མ་ཆགས་པར། །ད་ནི་བཤེས་གཉེན་པདྨའི་ངང་ཚུལ་
ལས། །ཐོས་བསམ་སྒོམ་པའི་རྩི་བཅུད་མྱང་འཚལ་ལོ། །འོན་ཀྱང་དེང་སོང་
སྙིགས་མའི་མུན་ཆེན་འཁྲིགས། །ལོག་སྤྱོད་འབྱུང་པོའི་བྱ་རྣམས་བག་ཡངས་
གནས། །སྤྱི་བརྟོལ་དགེ་སྦྱོང་ངོ་ཚའི་གོས་མེད་རྒྱུ། །ཀྱེ་མ་ཐུབ་པའི་བསྟན་པ་
སུས་གསལ་ནུས། །དེ་ལྟར་ན་ཡང་དུས་ཀྱི་མཐར། །ཆུང་ནས་མཚན་ལྡན་བླ་མ་
དང་། །མཇལ་ཏེ་དམ་ཆོས་རོ་མྱངས་པ། །འདི་ཀོ་ཨེ་མ་ཤིན་ཏུ་རྨད། །དེའི་ཕྱིར་
དམ་པའི་བཀའ་དྲིན་གྱིས། །ཆོས་དང་ཆོས་མ་ཡིན་པའི་ཚུལ། །ཅུང་ཟད་ཤེས་
ནས་འདི་བྲིས་པས། །འགྲོ་རྣམས་ཆོས་བཞིན་སྤྱོད་གྱུར་ཅིག །ཅེས་བླ་མ་བསྟེན་
པའི་ཚུལ་མདོར་བསྡུས་པ་ཀུན་གྱིས་གོ་བདེ་བར་བཀོད་པ་འདི་ནི། མཐའ་ཡས་པའི་ལུང་དང་
རྟོགས་པའི་ཆོས་ལ་དབང་འབྱོར་བས། སྙིགས་མའི་འགྲོ་བ་དུ་མར་ཐར་པའི་ལམ་གསལ་བར་
མཛད་པ་རྗེ་བཙུན་བླ་མ་སངས་རྒྱས་ཕྲིན་ལས་དང་། བྱང་ཆུབ་ཀྱི་སེམས་རིན་པོ་ཆེ་བཅོས་མ་མ་
ཡིན་པས་ཐུགས་རྒྱུད་ལེགས་པར་གཏམས་ཤིང་། སྙིགས་དུས་བསྟན་པའི་གསལ་བྱེད་གཅིག་པུར་
གྱུར་པ་རྒྱལ་བའི་སྲས་པོ་དོན་བརྒྱུད་ཉི་མའམ། མཚན་གཞན་མཁས་དབང་དགེ་ལེགས་རྒྱ་མཚོ་
ཞེས་བྱ་བ་ཟུང་གི་ཞབས་ཀྱི་རྡུལ་སྤྱི་བོར་ལེན་པའི་སྐལ་བཟང་ཐོབ་ཅིང་། གདམས་ངག་དང་རྗེས་
སུ་བསྟན་པའི་བཀའ་དྲིན་གྱིས་འཚོ་བ། ནང་པ་སངས་རྒྱས་པའི་བསྟན་པ་ལ་ངེས་ཤེས་ཅུང་ཟད་
རྙེད་པར་རློམ་པའི་ཤཱཀྱའི་དགེ་སྦྱོང་ཕྲིན་ལས་རྡོ་རྗེས་ཆོས་སྡེ་ཆེན་པོ་འཛི་སྒར་དུ་བྲིས་པའོ།། །།



ད་
ཐུབ་བསྟན་མཛེས་པའི་མཚན་བཟང་
༄༅། །འཆང་འཇོག་སྤོང་ལྟུང་གི་ཁྱད་པར་གསལ་བར་སྟོན་པའི་ཚིགས་སུ་
བཅད་པ་ཨུཏྤལ་ཕྲེང་ཆུང་ཞེས་བྱ་བ།
༄༅། །ཀུན་ཉོན་རྣམ་བྱང་རྒྱུ་འབྲས་ཇི་སྙེད་ཆོས། །ཇི་བཞིན་ཐམས་ཅད་མཁྱེན་
ལ་གུས་བཏུད་ནས། །གོས་ལྷག་ཞག་བཅུར་འཆང་དང་ཟླ་འཇོག་གི། །ཁྱད་པར་
ཅུང་ཟད་འཆད་པས་ཉན་པར་མཛོད། །ཆོས་གོས་གསུམ་མམ་གང་རུང་མ་ཚང་
གཅིག །བསམ་པ་ཁ་བསྐང་རེ་བ་བཅས་དང་གཉིས། །གོས་རྒྱ་ཁྲུ་ནས་འཁོར་
གསུམ་ཁེབ་བར་གསུམ། །ཟླ་འཇོག་སྤོང་ལྟུང་འབྱུང་ལ་ངེས་པར་དགོས། །གོས་
ལྷག་ཞག་བཅུར་འཚང་ལ་མ་ངེས་ཏེ། །དཔེར་ན་ཆོས་གོས་གང་རུང་མ་ཚང་
བས། །ཁ་བསྐང་རེ་བ་ཡོད་དམ་མེད་ཀྱང་རུང་། །རུང་བའི་གོས་རྒྱུ་འཁོར་
གསུམ་ཁེབ་ལྷག་རྙེད། །བྱིན་མ་བརླབས་ན་འཆང་བའི་སྤང་ལྟུང་འགྱུར། །དེ་
བཞིན་ཆོས་གོས་གསུམ་པོ་ཚང་བས་ཀྱང༌། །ཁྲུ་གང་ཙམ་རྙེད་བྱིན་གྱིས་མ་
བརླབས་ན། །ཞག་བཅུར་འདས་ཚེ་དེས་ཀྱང་སྤོང་ལྟུང་བསྐྱེད། །མདོར་ན་ཟླ་
འཇོག་སྤོང་ལྟུང་འབྱུང་བ་ལ། །གོང་གི་ཡན་ལག་གསུམ་ཀ་ཚང་བར་དགོས། །
དེ་གསུམ་ཚང་ན་སྤོང་ལྟུང་དང་པོ་མེད། །དེའི་ཕྱིར་འདི་གཉིས་གཞི་མཐུན་འབྱུང་
མི་སྲིད། །འོན་ཀྱང་ཟླ་འཇོག་འཆང་བའི་སྤོང་ལྟུང་ལ། །འགྱུར་བའི་ཕྱིར་ན་
རིགས་ལོག་མ་ལོག་དང་། །ཤན་གྱི་དབྱེ་བས་མུ་བཞིར་བརྩི་སྲོལ་ཡོད། །དེས་ན་
རིགས་ལོག་ཤན་ཡང་འབྱུང་བ་ནི། །ཚེས་གཅིག་ཡན་ལག་གསུམ་ཚང་ཟླ་འཇོག་
གོས། །རྙེད་ནས་བཅོ་ལྔའི་ཉིན་ལ་གོས་བ་གཞན་རྙེད། །སྔ་ཕྱིར་བསྡོམས་པས་



ཐུབ་བསྟན་མཛེས་པའི་མཚན་བཟང་
འཁོར་གསུམ་ཁེབ་ལོངས་ན། །ཉེར་གཅིག་སྐྱ་རེངས་འཆར་ཚེ་རང་སྟོབས་
དང་། །ཤན་གྱི་ལྟུང་བ་གཉིས་པོ་དུས་གཅིག་འབྱུང་། །བཅུ་ཚན་སྔ་ཕྱིའི་ནང་རྙེད་
དེས་རིགས་འགྲེ། །གཉིས་པ་རིགས་ལོག་ཤན་མི་འབྱུང་བ་ནི། །སྔ་དྲོ་ཟླ་འཇོག་
གོས་རྙེད་ཕྱི་དྲོའི་ཚོའི། །ཆོས་གོས་གསུམ་པོ་ཚང་བ་ལྟ་བུ་ཡིན། །གསུམ་པ་ཤན་
འབྱུང་རིགས་མི་ལོག་པ་ནི། །ཟླ་འཇོག་གོས་རྙེད་ཞག་གཅིག་ནས་ཕན་ཆད། །
གོས་རྙེད་བསྡོམས་ཀྱང་འཁོར་གསུམ་མ་ཁེབ་ན། །སོ་གཅིག་སྐྱ་རེངས་འཆར་ཚེ་
རང་སྟོབས་དང་། །ཤན་སྟོབས་གྱུར་པའི་ལྟུང་བ་གཉིས་འབྱུང་ངོ་། །བཞི་པ་ཤན་
དང་རིགས་ལོག་མི་འབྱུང་ནི། །ཟླ་འཇོག་གོས་རྙེད་ཟླ་བ་དེའི་ནང་རིང་། །གོས་
གཞན་མ་རྙེད་སོ་གཅིག་ལོན་པའི་ཚེ། །སྤོང་ལྟུང་གཅིག་པུ་འབྱུང་བ་ལྟ་བུ་ཡིན། །
དེ་ལྟར་ཚིག་ཉུང་ཨུཏྤལ་ཕྲེང་ཆུང་འདི། །དཔེ་ཀློག་རི་ཀླུང་མང་པོར་རྒྱུ་མ་ཁོམ། །
འཕྲལ་དུ་བདག་ཡིད་མདུན་གྱི་སྐྱེད་ཚལ་ནས། །ལེགས་པར་བཏུས་ཏེ་བློ་གསལ་
རྒྱུན་དུ་སྤེལ། །
ཞེས་འཆང་འཇོག་སློང་ལྟུང་གི་ཁྱད་པར་ཅུང་ཟད་ཚིགས་སུ་བཅད་པར་བསྡེབས་པ་འདི་
ནི། བོད་རབ་བྱུང་བཅུ་བདུན་པའི་མེ་མོ་གླང་གི་ལོ། ཕྱི་ལོ་ ༡༩༩༧ ལ་ཆོས་སྡེ་ཆེན་པོ་འཛི་སྒར་
དུ། སླར་ཡང་དབྱར་ཚུལ་ཐོག་མར་ཚུགས་པའི་དུས་སྐབས་དགེ་བར། ཨཱཀྱའི་དགེ་སློང་དུ་ཁས་
འཆེ་བ་ཕྲིན་ལས་རྡོ་རྗེས་དབྱར་དེའི་ནང་དུ་འཕྲལ་དུ་སྦྱར་བའོ། །



ཐུབ་བསྟན་མཛེསཔའི་མཚན་བཟང་
༄༅། །གསར་རྩོམ་ཐོན་མིའི་ཞལ་ལུང་གི་དགག་གཞག་ཁ་ཤས་ལ་དཔྱད་
པ་མཁས་དབང་མེས་པོ་དགྱེས་པའི་མཆོད་སྤྲིན་
ཞེས་བྱ་བ།
༄༅། །རྒྱལ་ཀུན་མཁྱེན་པའི་ཡེ་ཤེས་གཏེར། །གཞོན་ནུ་མི་ཡི་རྣམ་རོལ་བ། །
བོད་ཡུལ་རྨོངས་སེལ་མཁས་པའི་གཙོ། །སློབ་དཔོན་ཨ་ནུ་སྙིང་ནས་དྲན། །
བརྡ་སྤྲོད་གཞུང་ལུགས་འཇིག་རྟེན་མིག །སླར་ཡང་འདྲེན་པའི་ཤིང་རྟ་
ཆེ། །ཀུན་མཁྱེན་ཆོས་ཀྱི་འབྱུང་གནས་ལ། །ཤེས་ནས་དད་པས་ཕྱག་བགྱིའོ། །
གང་གི་ཞལ་ཆབ་བདུད་རྩིའི་རྒྱུན། །སྐལ་ལྡན་སྙིང་ལ་བསྩལ་མཛོད་
པའི། །བཀའ་དྲིན་ཆེན་པོའི་བླ་མ་ལ། །བློ་དང་ལྡན་རྣམས་ཅིས་མི་གུས། ། །
ཞེས་ཕྱག་འོས་རྣམས་ལ་མཆོད་བརྗོད་སྔོན་དུ་བཏང་ནས་གང་འཆད་པར་
བྱ་ན། དེ་ཡང་བོད་ཁ་བའི་ལྗོངས་འདིར་སྔོན་ཚེ་སྤྲུལ་པའི་ཆོས་རྒྱལ་ཡབ་སྲས་
རྣམས་ཀྱི་སྐུ་རིང་ལ་བོད་ཀྱི་ཡིག་གཟུགས་གསར་དུ་བཏོད་ཅིང་། རྒྱ་གར་འཕགས་
པའི་ཡུལ་ནས་བཀའ་བསྟན་མང་པོ་བསྒྱུར་ནས་རྒྱལ་སྲིད་ཆོས་ཀྱིས་བསྐྱངས་ན་
ཡང་། བར་སྐབས་སུ་བྱང་ཕྱོགས་འདིར་གཙུག་ལག་གཉིས་ཀ་ཤིན་ཏུ་ཉམས་གུད་
ཆེན་པོ་བྱུང་ནས། སྔོན་གྱི་བསྟན་བཅོས་ཕལ་ཆེར་ནུབ་ཅིང་ཡོད་པ་ལའང་གཙིགས་
སུ་མི་བྱེད་པར། ལོག་པའི་ཆོས་ལོག་མང་དུ་འཕེལ་ཅིང་། ཁྱད་པར་བོད་ཀྱི་ཐུན་
མོང་མ་ཡིན་པའི་བརྡ་སྤྲོད་པའི་བསྟན་བཅོས་བརྒྱད་ཡོད་པར་གྲགས་པ་ལས་ཀྱང་
ཕལ་ཆེར་མི་སྣང་བར་གྱུར་ཅིང་། རེ་གཉིས་ཡོད་པ་ལ་ཡང་སྔོན་གྱི་བཤད་རྒྱུན་



ཐུབ་བསྟནམཛེས་པའི་མཚན་བཟང་
དང༌། བསྟན་བཅོས་ཀྱི་ཡན་ལག་གཞན་མ་ཚང་བའི་ཕྱིར། སྔོན་གྱི་མཁས་རློམ་
མང་པོས་འགྲེལ་བཤད་ཀྱི་ཕྲེང་བ་སྤེལ་ན་ཡང་། ཕལ་ཆེར་ལོག་པའི་ལམ་དུ་
འཕྱན་པར་གྱུར་པ་ལ། དུས་ཕྱིས་སི་ཏུ་པཎ་ཆེན་ཆོས་ཀྱི་འབྱུང་གནས་ཀྱིས་སྔོན་གྱི་
འགྲེལ་བ་མཁན་པོའི་ལོག་པར་རྟོག་པ་རྣམས་སུན་ཕྱུང་ཞིང་། སློབ་དཔོན་གྱི་
དགོངས་དོན་ཇི་བཞིན་གསལ་བར་བྱེད་པའི་བསྟན་བཅོས་མཁས་པའི་མགུལ་རྒྱུན་
མུ་ཏིག་ཕྲེང་མཛེས་ཞེས་བྱ་བ་ལྗགས་རྩོམ་གནང་བ་ནས་བཟུང་། ཕྱིས་བྱུང་མཁས་
པ་གཟུར་གནས་ཕལ་ཆེ་བས་དེ་ལ་བརྟེན་ཏེ་འགྲེལ་བ་ཆེ་ཆུང་མང་དུ་བརྩམས་པས་
བརྡ་སྤྲོད་པའི་བསྟན་བཅོས་ཅུང་ཟད་འཕེལ་བཞིན་ཡོད་པའི་ཚེ། སླར་ཡང་གང་
ལྗོངས་འདིར་བསྟན་པའི་ཉམས་གུད་བརྗོད་མི་རུང་བ་བྱུང་ནས། འཆད་ཉན་བྱེད་པ་
ལྟ་ཅི། མིང་ཙམ་ཡང་བསྒྲགས་མི་ཆོག་པའི་མི་ལོ་བཅུ་ཕྲག་མང་པོ་བྱུང་
ཞིང་། བོད་ཀྱི་རིགས་གནས་ཆེ་ཆུང་ཐམས་ཅད་རྩྭ་བཞིན་དོར་བྱར་གྱུར་བའི་གནས་
སྐབས་བསམས་ན་སྙིང་ནས་མཆི་མ་དཀུ་བའི་དུས་ངན་བྱུང་ཡང་། ཉེ་ཆར་བསྟན་
པ་ཡང་ནས་དར་བའི་དུས་ཚོད་བཟང་པོ་ཞིག་བྱུང་བ་ལ། བོད་མི་ཀུན་གྱི་སེམས་ལ་
མ་བཅོས་ཤུགས་འབྱུང་དུ་དགའ་བའི་རང་མདངས་ཀྱང་བྱུང་མོད། འོན་ཀྱང་བར་
སྐབས་སུ་འཆད་ཉན་གྱི་རྒྱུན་ཡུན་རིང་པོར་ནུབ་པའི་དབང་གིས། བོད་ཀྱི་རིགས་
གནས་འདི་དག་དྭ་ཕྲུག་འགོ་འཐོར་ལྟ་བུ་ཇི་འདྲ་ཞིག་ཏུ་འགྱུར་འགྲོ་སྙམ་པའི་དོགས་
པ་དེ་ཡང་ཅུང་ཟད་ཁ་ནང་དུ་ཕྱོགས་པ་རྣམས་ལ་མ་བཅོས་ཤུགས་འབྱུང་དུ་འཆར་
བས། དགའ་སྐྱོ་འདྲེས་མའི་ངང་དུ་གནས་པའི་སྐབས་སུ། བོད་ཀྱི་ཡུལ་གྲུ་གང་
སར་བོད་ཀྱི་རིག་གནས་ཀྱི་སློབ་གྲྭ་ཆེ་ཆུང་ནི་གཅིག་ལ་གཅིག་འགྲན་པ་ལྟ་བུའི་མང་



ཐུབ་བསྟན་མཛེས་པའི་མཚན་བཟང་
པོ་འཕེལ་རྒྱས་བྱུང་ན་ཡང་། དུས་དབང་གིས་གཞུང་དོན་དཔྱིས་ཕྱིན་པར་ཤེས་
ནས་འཆད་མཁན་དང་ཉན་མཁན་ནི་ཉིན་སྐར་ཙམ་དུ་གྱུར་ཀྱང་། སློབ་ཁྲིད་རྫོགས་
པ་དང་བསྟན་བཅོས་རྩོམ་པའི་དབུ་འཛུགས་པ་གཉིས་དུས་མཉམ་དུ་གྱུར་པའི་
གསར་རྩོམ་གྱི་བསྟན་བཅོས་མཚན་མོའི་རྒྱུ་སྐར་ལྟ་བུ་མང་པོ་ཞིག་མཐོང་ཐོས་ཀྱི་
ཡུལ་དུ་གྱུར་པ་ལ། རེས་ཆོས་ཀྱི་གྲགས་པའི་རྣམ་ཐར་བསམས་ནས་ངོ་མཚར་
ཡང་སྐྱེས་ལ། རེས་སྔོན་གྱི་བསྟན་པ་སྔ་ཕྱི་མཚམས་ཀྱི་ལོ་རྒྱུས་དེ་སླར་ཡང་དྲན་
ནས་ཐམས་ཅད་ལ་རྗེས་སུ་ཡི་རང་ཞུ་དཀའ་མོད། གང་ལྟར་ད་རེས་རང་རེ་རྣམས་
ལ་དུས་ཀྱི་འཕོ་འགྱུར་ཆེན་པོ་ཞིག་བྱུང་འདུག་ཀྱང་སྔོན་གྱི་བསྟན་བཅོས་ཚད་ལྡན་
རྣམས་ཀྱི་དཔེ་རྒྱུན་དང་། བཤད་རྒྱུན་བག་ཙམ་རེ་བཞུགས་འདུག་པས། དེ་དག་
རྣམས་ལ་འཆད་ཉན་མཐར་ཕྱིན་པར་བྱས་ན་དོན་དང་ལྡན་པར་མཐོང་གི། གཞུང་
དོན་འབྱེད་པའི་རྣམས་དཔྱོད་ཀྱི་རྩི་བཅུད་དང་བྲལ་ཞིང་། གཞུང་གཞན་དང་གཞན་
ནས་མིང་ཚིག་གཡར་བའི་མུ་ཏོ་བའི་ཕྱེ་ལྟ་བུའི་བསྟན་བཅོས་དང༌། སྔོན་གྱི་པཎྜི་ཏ་
རྣམས་བཀག་ཁུལ་གྱི་རིགས་པ་ལྟར་སྣང་ལ་ཤ་ཐང་ཆེན་པོས་འབད་པའི་སྟོང་
གཏམ་སེང་གེའི་གསོབ་ལྟ་བུའི་བསྟན་བཅོས་རང་ཉིད་ཀྱིས་འཆད་པ་དང་། རྩོམ་
པ་ནི་དལ་འབྱོར་དང་། དུས་ཚོད་གྲོན་པའི་རྒྱུ་དང་། དེ་འདྲ་བ་ལ་གཞན་གྱིས་ཐོས་
བསམ་བྱས་ཀྱང་བློ་གྲོས་ཅུང་ཟད་རེ་ཡོད་པ་ལད་ཅིང་གསར་དུ་བློ་སྐྱེད་མི་འབྱུང་
བས། ཐོག་མར་ཉིད་ནས་བླང་དོར་ལ་མ་ནོར་བར་ཤེས་ནས་འཇུག་པ་ནི་ཤིན་ཏུ་
གལ་ཆེ་བར་སྣང་ངོ༌། །
དེང་སང་གསར་རྩོམ་གྱི་བསྟན་བཅོས་རྒྱུ་སྐར་ལྟ་བུ་མང་པོའི་དབུས་ན་ཆུ་



ཐུབ་བསྟན་མཛེས་པའི་མཚན་བཟང་
ཤེལ་གྱི་དབང་པོ་བཞིན་དུ་མངོན་པར་འཕགས་པ་ནི། མཁས་པའི་དབང་པོ་ཚེ་ཏན་
ཞབས་དྲུང་གིས་མཛད་པའི་སུམ་རྟགས་ཀྱི་རྣམ་བཤད་ཐོན་མིའི་ཞལ་ལུང་འདི་ཉིད་
ཡིན་པར་མཐོང་མོད། འོན་ཀྱང་དེ་ལ་ཡང་ཉེས་པའི་ར་རི་གཏན་ནས་མེད་པ་ལྟ་བུ་
མ་མཆིས་པས། ད་ནི་གསར་རྩོམ་མཁན་པོ་དང་། གསར་ཞེན་ཅན་རྣམས་ཀྱིས་
བག་ཡོད་པར་མཛད་ནས་སྔོན་བྱོན་པཎ་གྲུབ་རྣམས་ཀྱི་ལེགས་བཤད་འོད་སྟོང་ལྡན་
པ་ལ། བློ་མིག་གསར་པས་ཇི་བཞིན་མ་བཟོད་ན་ཡང་། དགའ་བའི་ཡིད་ཀྱིས་ནི་
འཇུག་པར་རིགས་སོ་ཞེས་རང་འདྲ་རྣམས་ལ་གྲོས་འདེབས་ཀྱི་ཚུལ་དུ་ཅུང་ཟད་
སྨྲས་ནས། དེ་ཡང་ཡུལ་མདོ་སྨད་ཀྱི་མཁས་པ་ཆེན་པོ་ཚེ་ཏན་ཞབས་དྲུང་མཆོག་
གིས་བརྩམས་པར་གནང་བའི་སུམ་རྟགས་རྣམས་བཤད་ཐོན་མིའི་ཞལ་ལུང་
ལས། རྟགས་འཇུག་གི་མིང་གཞིའི་ཡི་གེ་སྤྱིའི་རྟགས་ཀྱི་དབྱེ་བ་བཤད་པའི་སྐབས་
སུ་འདི་ལྟར་གསུངས་ཏེ། སི་ཏུས་འགྲེལ་བྱེད་སྔ་མ་ཁ་ཅིག་ཨ་ཡིག་རྟགས་མེད་དུ་
འདོད་པ་དེ་བཀག་པ་ནི། ད་དུང་ཞིབ་འཇུག་བྱེད་དགོས་པའི་གནས་སུ་སྣང་ཞེས་
སོགས། སྔ་རྒོལ་གྱི་དགོངས་པ་ཇི་བཞིན་མ་རྟོགས་པར་མུན་པར་མདའ་འཕེན་
ལྟར་གྱི་སྐྱོན་བརྗོད་འགའ་ཞིག་གནང་བ་ལ། བློ་ལྡན་གཟུར་གནས་རྣམས་ཀྱིས་
དཔྱད་ན་དེ་ཙམ་དོན་ལ་གནས་པར་མ་མཐོང་སྟེ། སི་ཏུས་མཚན་མེད་ཅེས་པ་མ་
ནིང་དུ་ཁས་བླངས་ན་སྐྱོན་དེ་འཇུག་མོད། དེ་འདྲ་བ་སི་ཏུས་ནམ་ཡང་ཁས་མི་ལེན་
ཏེ། དེའི་ཐད་ཀྱི་འགྲེལ་ཆེན་ལས། དེ་ལྟ་ནའང་མཚན་མེད་ཅེས་པས་མ་ནིང་
མཚན་ཉིད་བསྟན་པར་སོང་བས་སྔར་སྨོས་པའི་སྐྱོན་དེ་མི་ཁེགས་སོ་སྙམ་ན་དོགས་
པ་སྐྱེ་མི་དགོས་ཏེ། མ་ནིང་ལ་འགྱུར་བ་དང་
། མཚན་གཉིས་དང་། མཚན་མེད་



ཐུབ་བསྟན་མཛེས་པའི་མཚན་བཟང་
གསུམ་དུ་དབྱེ་བ་རྗེས་འཇུག་གི་སྐབས་ཡིན་གྱི་འདིར་མི་འགྲིག་བཞིན་དུ་དེ་ལྟར་
སྦྱོར་བ་དགོས་པ་མེད་པའི་ཕྱིར་རོ་ཞེས་གསལ་བར་གསུངས་པས་སོ། །གལ་ཏེ་
ཁྱེད་ཀྱི་རིགས་པའི་འཕུལ་མཚམས་ཀྱིས་ཁས་བླངས་སོ་སྙམ་ན་ཡང་རིགས་པ་ལ་
བརྟགས་ཏེ། དེ་ཡང་ཉིད་ཀྱི་ཞལ་ནས། མཚན་མེད་ལ་མ་ནིང་མ་ཡིན་པ་ཞིག་ག་
ལ་སྲིད་དེ། སྐྱེས་བུ་གང་། ཆུ་སྒོ་ཙམ་ལས་མངོན་གསལ་གྱི་ཕོ་མོའི་མཚན་མ་
མེད་ན། མ་ནིང་ཡིན་པས་ཁྱབ་པའི་ཕྱིར་རོ། །མ་གྲུབ་ན། གསོ་བ་རིག་པའི་ལུས་
ཀྱི་ཆགས་ཚུལ་ལ་གཟིགས་ཤིག་ཅེས་གསུངས་སྐད་མཐོན་པོ་བསྒྲགས་ཀྱང་།
ཁྱེད་ལ་ཡང་འདི་ཞུ་སྟེ། ཨ་ཡིག་ཆོས་ཅན། མ་ནིང་ཡིན་པར་ཐལ། མཚན་མེད་
ཀྱི་སྒྲ་བཤད་དུ་ཡོད་པའི་ཕྱིར། རྟགས་གྲུབ་སྟེ། འགྲེལ་ཆེན་ལས། མཚན་མེད་
ཅེས་པས་དེ་མོ་བཤམ་ཡིན་ཡང་། མོ་བཤམ་གྱི་ཡི་གེ་གཞན་གྱི་བྱེད་རྩོལ་མཚན་
ཉིད་ཧ་ཀྱང་གསལ་བར་མཚོན་མི་ནུས་པའི་རྒྱུ་མཚན་གྱིས་མཚན་མེད་ཅེས་མིང་དུ་
བཏགས་པར་བྱའོ་ཞེས་གསུངས་པའི་ཕྱིར། གོང་དུ་མ་ཁྱབ་སྙམ་ན་ནི་ཁྱེད་
ཀྱིས། སི་ཏུས་ཨ་ཡིག་མཚན་མེད་དུ་སྒྲ་བཤད་མཛད་ཚེ། མ་ནིང་དུ་འགྱུར་
དགོས་པའི་སྐྱོན་གནང་བ་ཡང་བསྐལ་བའི་བར་དུ་བསྒྲུབས་ན་ཡང་དེ་ལ་འཇུག་པའི་
གོ་སྐབས་མི་སྲིད་དོ། །རྩ་བར་འདོད་མི་ནུས་ཏེ། གསེར་ཏོག་དཔོན་སློབ་གནས་
སྐབས་ཨ་ཡིག་རྟོགས་མེད་དུ་འདོད་པའི་ལུགས་ཡིན་པའི་ཕྱིར། མདོར་ན་ཨ་
ཡིག་མཚན་མེད་ཅེས་པའི་དོན། མཚན་མེད་མ་ནིང་ལ་མི་གོ་བར། འདི་ནས་
འབྱུང་བ་ལྟར་སྒྲ་བཤད་པ་ཙམ་གྱི་མཚན་མེད་ལ་གོ་ན། སི་ཏུ་པཎ་ཆེན་གྱི་དགོངས་
པ་རྟོགས་པ་ལ་དེ་ཙམ་དཀའ་ཚེགས་མི་ཆེའོ། །གཞན་དུ་ན་ཨ་ཡིག་སྡེ་ཚན་ལྔར་



ཐུབ་བསྟན་མཛེས་པའི་མཚན་བཟང་
མ་འདུས་པར་ཐལ་བ་སོགས་སྐྱོན་མང་ངོ་། །
གཞན་ཡང་འདིའི་སྐབས་ཐོན་མིའི་ཞལ་ལུང་ལས། རྡོ་རིང་བསོད་ནམས་
བསྟན་འཛིན་གྱི་རྟགས་འཇུག་གི་འགྲེལ་བར། མིང་གཞིའི་སྐབས་ཕོ་ཡིག་ཡིན་
བཞིན་དུ་སྔོན་འཇུག་གི་དུས་མོ་ཡིག་ཏུ་འགྱུར་བ་ཞིག་ཡོད་པར་བཤད་པ་ནི་འཐད་
པར་མ་མཐོང་སྟེ། མིང་གཞི་ཕོ་ཡིག་ལ་ཀ་ཅ་ཏ་པ་ཙ་ལྔ་ལས་སྟོན་རྒྱུ་མེད་ལ་དེ་ལྔ་
ལས་ཡི་གེ་གང་ཡང་སྟོན་འཇུག་ཏུ་འགྲོ་མི་སྲིད་དོ། །རགས་པའི་གནས་ཚུལ་འདི་
ཙམ་ཡང་བློས་མ་འཆུན་པར་འགྲེལ་བཤད་གང་ཞིག་བྱེད་པ་ནི་ངལ་བའི་རྒྱུ་མ་ཡིན་
ནམ་ཞེས་བཀའ་བསྐྱོན་གནང་ཡང་། རྡོ་རིང་བསོད་བསྟན་ངོ་མས་དེ་ལྟར་བཞེད་ན་
བཀའ་བསྐྱོན་དོན་ལ་གནས་ཀྱང་། ས་པཎྜི་ཏས། ཆགས་ཚད་ཤེས་པའི་བཟོ་ལ་
ནི། །རིང་ཐུང་བྱུང་ཡང་སོར་གང་ཡིན། །ཆགས་ཚད་མེད་པའི་བཟོ་འགའ་
ཞིག །ཉེས་ན་བཞད་གད་གནས་སུ་བྱེད། །དེ་བཞིན་གཞུང་ལུགས་ཤེས་པའི་
མི། །འཁྲུལ་ཡང་ཚིག་དོན་ཅུང་ཟད་ཡིན། །ཞེས་གསུངས་པ་ལྟར་སྔོན་གྱི་མཁས་
དབང་རྣམས་ལ་དེ་ཙམ་འཁྲུལ་པ་འབྱུང་མི་སྲིད་པས། དེ་ནི་ཡིག་ནོར་ཡིན་པར་
གོར་མ་ཆགས་ཏེ། ཕོ་མོ་བསྣོར་ཏེ་འབྲུ་བཅོས་ན་ཇི་བཞིན་འགྲིག་པར་འགྱུར་
བས། དོན་ལ་རྟོན་ཏེ་སྔོན་བྱོན་མཁས་པ་རྣམས་ཀྱི་དགོངས་པ་ལེན་དགོས་
ཀྱི། ཚིག་ལ་རྟོན་པ་ཙམ་གྱིས་བཀག་ཁུལ་བྱས་ཀྱང་དགག་པ་གནད་དུ་འགྲོ་
དཀའོ། །
ཡང་སྔོན་འཇུག་གི་རྟགས་བཤད་པའི་སྐབས་སུ་ཐོན་མིའི་ཞལ་ལུང་
ལས། ཡང་འདོགས་འཕུལ་གྱི་དབང་གིས་ཕོ་ལ་ཞེས་པའི་དཔེར་བརྗོད་



ཐུབ་བ་སྟན་མཛེས་པའི་མཚན་བཟང་
ནང་། བརྐྱང་། བརྒྱད་སོགས་བཀོད་པས་ནི་རང་ཚིག་ལ་ཞིབ་ཆ་མ་ཐོན་པའི་
ཉམས་ཡོད་དེ། དེ་དག་ནི་འདོགས་སུ་མ་ཟད་མགོ་ཅན་དུ་ཡང་འགྱུར་བའི་ཕྱིར་
ཞེས་གསུངས་ཏེ། སི་ཏུ་ལ་ཟུར་ཟ་མཛད་ན་ཡང་། དེ་ནི་ཁྱོད་ཀྱིས་ཞིབ་མོར་མ་
དཔྱད་པའི་ཉམས་ཡོད་དེ། འདོགས་འཕུལ་ཅན་གྱི་དཔེར་བརྗོད་སྤྱིར་བཞག་པ་ཡིན་
གྱི་འདོགས་འཕུལ་མགོ་མེད་ཁོ་ནའི་དཔེར་བརྗོད་མ་ཡིན་པའི་ཕྱིར། མགོ་ཅན་དེ་ལྟ་
བུ་རྣམས་ཀྱང་། འདོགས་འཕུལ་ཅན་ཡིན་པའི་ཕྱིར་འདོགས་འཕུལ་གྱི་དཔེར་
བརྗོད་ལ་ཅིའི་ཕྱིར་འཇོག་མི་རུང་། གཞན་དུ་ན་ཀ་འདོགས་འཕུལ་གྱི་དབང་
དང་། གུ་འདོགས་འཕུལ་གྱི་དབང་སོགས་རེ་རེ་ནས་སྨོས་དགོས་པར་ཐལ་ལོ། །
མ་ཟད་སི་ཏུ་བསྟན་པའི་ཉིན་བྱེད་ཀྱིས། འདོགས་འཕུལ་གྱི་དཔེར་བརྗོད་ལ་
བརྩེགས་འདོགས་གཉིས་ལྡན་གྱི་ཀ་ག་གཉིས་སྨོས་པ་ལ་དགོས་པ་བླ་ན་མེད་པ་
ཡོད་དེ། ཀ་ག་གཉིས་ལ་སྤྱིར་བརྩེགས་འདོགས་རྐྱང་གསུམ་རེ་རེ་ནས་ཀྱང་བས་
འཕུལ་འཇུག་པ་མ་ཟད་བརྩེགས་འདོགས་གཉིས་ལྡན་ལ་ཡང་ཕོ་ཡིག་གི་འཕུལ་
འཇུག་པར་ཤེས་པར་བྱ་བའི་ཆེད་དུ་ཡིན་ནོ། །གཞན་ཡང་འདིའི་སྐབས་ཡིག་སྐྱོན་
ཁ་ཤས་རྩོམ་པ་པོ་ལ་སྐྱོན་འདོགས་པར་བྱེད་པ་ཡང་ཤེས་པར་བྱའོ། །
ཡང་ཞལ་ལུང་ལས། མ་ནིང་ད་ཡིག་ང་མ་གཉིས་ལ་རྐྱང་འཕུལ་ཁོ་ན་
འཇུག་ཞེས་པ་ལ་ཚིག་ཐག་གཅོད་སྔ་སྐྱོན་ཡོད་དེ། དམྱལ་བ་ལྟ་བུ་འདོགས་ཅན་ལ་
འཇུག་པས་པཎྜི་ཏ་ཐུགས་མཉམ་པར་མ་བཞག་པའི་སྐྱོན་ཆེ་ཞེས་གསུངས་པ་བདེན་
པ་ལྟར་སྣང་ཡང་། དེ་བཞིན་གསེར་ཏོག་འགྲེལ་བ་ལས་ཀྱང་། ཨ་ལ་སྔོན་འཇུག་
མི་འཇུག་པ་མ་ཟད། རྗེས་འཇུག་ལས་ག་ད་ན་ར་ལ་ལྔ་ལས་མི་འཇུག་པར་



ཐུབ་བསྟན་མཛེས་པའི་མཚན་བཟང་
67
གསུངས་པ་འདི་ལ་ཡང་ཨམ་གཙིགས་ལྟ་བུ་ལ་རྗེས་འཇུག་མ་ཡིག་འཇུག་པས་དེ་
བཞིན་སྐྱོན་ཆེ་ཡང་། ཁྱེད་ཀྱིས་དོགས་སློང་རྒྱ་ཆེན་དེ་ཙམ་མཛད་པའི་ནང་དུ་ཟུར་
ཙམ་ཡང་མ་བཤད་པ་ནི། རང་ཕྱོགས་མཁས་པ་ལ་གཙིགས་སུ་བྱེད་པ་ཡིན་ན།
གཟུར་གནས་མཁས་པའི་མདུན་སར་དེ་ཙམ་མི་མཛེས་སོ། །
པ་ དེ་ལྟར་སྙིགས་དུས་ཀྱི་དགེ་བའི་བཤེས་གཉེན་ཆེན་པོ་ཚེ་ཏན་ཞབས་དྲུང་
མཆོག་གིས་མཛད་པའི་གསར་རྩོམ་སུམ་རྟགས་འགྲེལ་བ་ཀུན་ལས་ཕུལ་དུ་བྱུང་
བའི་རྣམ་བཤད་ཐོན་མིའི་ཞལ་ལུང་གི་དགག་བཞག་ཁ་ཤས་ལ། རང་བློས་ཅུང་
ཟད་དཔྱད་ཁུལ་བགྱིས་པ་འདི་ནི། དེང་སང་འདི་ན་ཁ་ཅིག་རང་རྒྱུད་མངོན་པའི་ང་
རྒྱལ་གྱིས་ཁེངས་ཏེ། དོན་གྱིས་དབེན་པའི་གཏན་ཚིག་ལྟར་སྣང་མང་པོས། སྔོན་
གྱི་མཁས་དབང་མེས་པོ་རྣམས་ལ་འགལ་བར་སྟོན་པ་རློམ་པ་རྣམས་དང་། དེ་
བཞིན་གཞན་ཟེར་དབྱངས་སུ་ལེན་ནས་སྔོན་བྱུང་དམ་པ་རྣམས་ལ་སྙིང་ནས་སྨོད་
ཅིང་འཁུ་བ་དག་ལ་ཅུང་ཟད་ཕན་དུ་རེ་ནས་བྲིས་པ་ཡིན་གྱི། དམ་པ་མཆོག་ཉིད་
དང༌། སྔོན་གྱི་ལེགས་བཤད་གཙིགས་སུ་བྱེད་པའི་མཁས་དབང་གཟུར་གནས་
གཞན་དག་རྣམས་ལ་ཁོ་བོ་མ་གུས་པ་ནི་ག་ལ་ཡིན།
སླར་སྨྲས་པ། ཀྱེ་མ་དུས་ཀྱི་མུན་པ་ནི། །ཕྱོགས་དུས་ཀུན་ལ་
བདོ་མོད་ཀྱང་། །ཨེ་མ་ལེགས་བཤད་རི་བོང་འཛིན། །མངོན་སུམ་མཇལ་འདི་
སྐལ་བཟང་ངོ༌། །
སླར་ཡང་དེ་ཡི་ར་རི་དག །རྣམ་དཔྱོད་འོད་སྟོང་ལྡན་པ་འདིས། །ལྷག་
མེད་བསལ་བར་བྱས་འདི་ཀོ། །སྐལ་བཟང་ལས་ཀྱང་སྐལ་བཟང་སྙམ། །



ཐུབ་བསྟན་མཛེས་པའི་མཚན་བཟང་
འོན་ཀྱང་ཉེས་ན་མཁས་རྣམས་བཟོད། །ཡིད་དགེ་བ་ཡིས་བྱས་པའི་
མཐུས། །རང་དང་སྐལ་མཉམ་སྐྱེ་བོ་རྣམས། །དམ་པའི་གསུང་ལ་འཇུག་པར་
ཤོག །
ཅེས་གསར་རྩོམ་རྣམས་ལ་ཅུང་ཟད་དཔྱད་པ་བཏང་བ་འདི་ནི། གངས་ལྗོངས་འདིར་
སླར་ཡང་རྒྱལ་བསྟན་དར་བའི་དུས་སྐབས་དགེ་བ། རང་ཉིད་སྐྱེས་ནས་ལོ་ངོ་ཉེར་བརྒྱད་ལོན་
ཅིང་། ཕྱི་ལོ་ ༡༩༩༧ ལ། ཆོས་སྡེ་ཆེན་པོ་འཛི་སྒར་དུ་མཁས་མཆོག་སི་ཏུ་ཡབ་སྲས་ཀྱི་འགྲེལ་
བ་ལྟར། སུམ་རྟགས་གཉིས་པོ་རང་གི་ཤེས་ཚོད་བཞིན་འཆད་ཁུལ་བྱེད་སྐབས། དུས་ཀྱི་མཐར་
ཡང་གསུང་རབ་དྲི་མ་མེད་པ་ལ་འཇུག་པའི་གོ་སྐབས་བྱུང་བ་འདི་ནི་ཧ་ཀྱང་སྐལ་པ་བཟང་ངོ་སྙམ་
པའི་སེམས་པ་དཀར་བའི་ཡིད་ཀྱིས་ཀུན་ནས་བསླངས་ཤིང་། རང་མཉམ་རྣམས་ལའང་ཅུང་ཟད་
ཕན་དུ་རེ་བའི་མཚམས་སྦྱར་ཏེ། དཔལ་འབྲུག་པའི་གྲལ་མཐར་གནས་པ། རིགས་པ་སྨྲ་བ་ཕྲིན་
ལས་རྡོ་རྗེས་སུག་བྲིས་སུ་བགྱིས་པའི་དགེ་བས། སྔོན་བྱུང་རིག་པའི་གཞུང་ལུགས་རྣམས་ཡང་
ནས་དར་བའི་རྒྱུར་གྱུར་ཅིག །



ཐུབ་བསྟན་མཛེས་པའི་མཚན་བཟང་
༄༅། །ཆོས་འཁོར་དང་སེམས་བསྐྱེད་ཀྱི་འབེལ་གཏམ་བློ་གསལ་
དགྱེས་པའི་རོལ་མོ་ཞེས་བྱ་བ།
དྷི ཇི་ལྟར་ཆོས་ཅན། ངག་གི་དབང་ཕྱུག་མགོན་པོ་འཇམ་དཔལ་དབྱངས་ལ་
ཕྱག་འཚལ་ལོ། །སྐུ་གསུམ་མཁྱེན་པའི་ཆ་ཤས་ཡོངས་རྫོགས་ནས། །ཐེག་
གསུམ་རིགས་ཅན་གསུམ་གྱི་བ་དུལ་བྱ་ཀུན། །རིམ་གསུམ་ཆོས་ཀྱིས་རྨོངས་པའི་
སྨག་བསལ་བའི། །འགྲོ་གསུམ་བླ་མ་དེ་ལ་གཅིག་ཏུ་གུས། །
བློ་གྲོས་མཁྱེན་གཏེར་གཞོན་ནུར་འགྲན་བདོ་བས། །མཚོ་བྱུང་ལྷ་མོའི་
རྗེས་ཆགས་ཟུར་མིག་ཀྱང་། །རྟག་པར་ཁྱོད་ལ་གཡོ་བའི་ངག་གི་དབང་། །
ཕྱོགས་ལས་རྣམ་པར་རྒྱལ་བ་དེ་ལ་འདུད། །
མ་རྨོངས་ཤེས་བྱ་ཀུན་གཟིགས་བླ་མ་དང་། །མ་ལུས་མཆོག་ཐུན་སྟེར་
བའི་ཡི་དམ་ལྷ། མ་རུངས་བསྟན་དགྲ་འཇོམས་མཛད་སྲུང་མའི་ཚོགས། །མ་
གཡེལ་ཆོས་བཞིན་རྩོད་པའི་དཔང་པོར་མཛོད། །་
དེ་ཡང་ས་གསུམ་འཇིག་རྟེན་ཡོངས་ན་འགྲན་པའི་དཔེ་ཟླ་མ་མཆིས་པ།
འགྲོ་བ་ཡོངས་ཀྱི་མ་འདྲིས་པའི་མཛའ་བཤེས་ཆེན་པོ། སྒྲིབ་གཉིས་མ་ལུས་དྲུང་
ནས་ཕྱུང་བའི་ཀུན་མཁྱེན་སྟོབས་བཅུ་མངའ་བ་སྟོང་གི་དབུས་ན། ལྷུན་པོ་ལྟར་
མངོན་པར་མཐོ་བ། ཆོས་ཀྱི་འཁོར་ལོའི་སྒྱུར་བའི་རྒྱལ་པོ། རྒྱལ་བ་ཤཱཀྱའི་ཏོག་
ཅེས་རྒྱལ་བ་ཀུན་གྱིས་ཡང་ཡང་བསྔགས་པ་དེ་ཉིད་ཀྱིས། རྒྱལ་གཞན་མཛད་པ་
བརྟུལ་བའི་སྙིགས་ལྔའི་མུན་པ་ཧ་ཅང་བདོ་བའི་སྐབས་འདིར། ཟབ་རྒྱས་ཆོས་ཀྱི་



ཐུབ་བསྟན་མཛེས་པའི་མཚན་བཟང་
འོད་ཟེར་ལྷར་བཅས་སྐྱེ་དགུའི་ཁྲོད་ན་གསལ་བར་མཛད་པ་འདི་ཡང་། ཐབས་རྣམ་
མཁྱེན་ལ་བརྟེན་ནས་བྱུང་བ་ཡིན་ཞིང་། དེ་ཉིད་ཡུམ་དང་། བསྟན་བཅོས་
དང་། འགྲེལ་བ་རྣམས་སུ་གསལ་བར་གསུངས་སོ། །འདིའི་སྐབས་སུ་ཆོས་ཀྱི་
འཁོར་ལོའི་མཚན་ཉིད་ལ། བཀའ་དང་ལམ་ཞུགས་ཀྱི་མངོན་པར་རྟོགས་པ་
གང་རུང་གིས་བསྡུས་པའི་རྣམ་དཀར་གྱི་ཡོན་ཏན་ཞེས་དང་། དབྱེ་ན་ལུང་གི་ཆོས་
འཁོར་དང་། རྟོགས་པའི་ཆོས་འཁོར་གཉིས། དང་པོའི་མཚན་ཉིད། སངས་
རྒྱས་ཀྱི་བཀས་བསྡུས་པའི་རྣམ་དཀར་གྱི་ཡོན་ཏན་དང་། མཚན་གཞི་གསུང་རབ་
ཡན་ལག་བཅུ་གཉིས། གཉིས་པའི་མཚན་ཉིད། ལམ་ཞུགས་ཀྱི་མངོན་པར་
རྟོགས་པས་བསྡུས་པའི་རྣམ་དཀར་གྱི་ཡོན་ཏན་དང་། མཚན་གཞི་མཐོང་ལམ་
ཞེས་གསུངས་པ་ལ།
ཡ་འོ་ན། ལུང་གི་ཆོས་འཁོར་ཡིན་ན་སངས་རྒྱས་ཀྱི་བཀའ་ཡིན་དགོས་
པར་ཐལ། མཚན་ཉིད་དེའི་ཕྱིར། འདོད་ན། འགྲེལ་བ་དོན་གསལ་ཆོས་
ཅན། སངས་རྒྱས་ཀྱི་བཀའ་ཡིན་པར་ཐལ། ལུང་གི་ཆོས་འཁོར་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཆོས་འཁོར་ཡིན་པ་གང་ཞིག །རྟོགས་
པའི་ཆོས་འཁོར་མ་ཡིན་པའི་ཕྱིར། རྟགས་དང་པོ་མ་གྲུབ་ན། དེ་ཆོས་ཅན། དེར་
ཐལ། སྟོན་པས་བསྟན་པའི་དམ་ཆོས་གང་ཞིག །གདུལ་བྱའི་རྒྱུད་ཀྱི་ཐར་པ་
དང༌། ཐམས་ཅད་མཁྱེན་པའི་སྒྲིབ་པ་སེལ་བྱེད་ཡིན་པའི་ཕྱིར། མ་ཁྱབ་ན། དེ་
ལྟར་ཁྱབ་པར་ཐལ། དེ་ལྟར་ཁྱབ་པ་ནི་རྒྱལ་དབང་བརྒྱད་པ་མི་བསྐྱོད་ཞབས་ཀྱི་
དགོངས་པ་ཡིན་པའི་ཕྱིར་ཏེ། དེ་ཉིད་ཀྱིས་མཛད་པའི་ཕར་ཕྱིན་རྒྱ་ཆེར་འགྲེལ་བའི་



ཐུབ་བསྟན་མཛེས་པའི་མཚན་བཟང་
སྐབས་དང་པོ་ལས། ཆོས་འཁོར་གྱི་མཚན་ཉིད་ནི། སྟོན་པས་བསྟན་པའི་དམ་
ཆོས་གང་ཞིག །གདུལ་བྱའི་རྒྱུད་ཀྱི་ཐར་པ་དང་། ཐམས་ཅད་མཁྱེན་པའི་སྒྲིབ་པ་
སེལ་བར་བྱེད་པའོ་ཞེས་གསུངས་པའི་ཕྱིར།
ཡའོ་ན། རྟོགས་པའི་ཆོས་འཁོར་ཡིན་ན། ལམ་ཞུགས་ཀྱི་མངོན་རྟོགས་
ཡིན་པས་ཁྱབ་པར་ཐལ། མཚན་ཉིད་དེའི་ཕྱིར། འདོད་ན། དེ་ལྟར་མ་ཁྱབ་པར་
ཐལ། རྟོགས་པའི་ཆོས་འཁོར་ལ་དབྱེ་ན་འགོག་བདེན་དང་། ལམ་བདེན་གཉིས་
ཡོད་པའི་ཕྱིར། མ་གྲུབ་ན། དེར་ཐལ། དེ་ལྟར་ཡོད་པ་དེ་ནི་རྒྱལ་དབང་བརྒྱད་
པའི་དགོངས་པ་ཡིན་པའི་ཕྱིར། མ་གྲུབ་ན། དེས་མཛད་པའི་འགྲེལ་ཆེན
ལས། རྟོགས་པའི་ཆོས་འཁོར་དེ་ལ་དབྱེ་ན། འགོག་ལམ་གྱི་བསྡུས་པ་གཉིས་
ཞེས་གསུངས་པའི་ཕྱིར། ལུང་དོན་མ་གྲུབ་ན། འཇམ་པའི་དབྱངས་དངོས་མི་
ཕམ་པདྨ་དཀར་པོས་རྒྱན་འགྲེལ་བྱམས་པའི་ཞལ་ལུང་ལས་ཀྱང་། རྟོགས་པའི་
ཆོས་འཁོར་ལ་གང་ཞིག་འདོད་ཆགས་བྲལ་བའི་ཆོས་འགོག་བདེན། གང་གིས་
འདོད་ཆགས་བྲལ་བའི་ཆོས་ལམ་བདེན་གཉིས་ཏེ། གང་ཞིག་གང་གིས་ཆགས་
བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཞེས་གསུངས་པའི་ཕྱིར་རོ། །
ཐེག་ཆེན་སེམས་བསྐྱེད་ཀྱི་སྐབས་སུ། འགྲོ་བ་ལྷ་མིའི་ལུས་རྟེན་ལ།
ཐེག་ཆེན་ཀུན་རྫོབ་སེམས་བསྐྱེད་དངོས་སུ་གསར་དུ་སྐྱེས་པ་ཡོད་པར་ཐལ། དེ་
ལྟར་འདོད་དགོས་པའི་ཕྱིར། མ་གྲུབ་ན་གཞུང་ལྟར་གནོད་བྱེད་གཏོང་། འདོད་
ན༑ དེ་མེད་པར་ཐལ། དེ་དག་གི་རྟེན་ལ་ཐེག་ཆེན་ཀུན་རྫོབ་སེམས་བསྐྱེད་སྐྱེས་
ཟིན་མ་ཉམས་པ་ཡོད་པའི་ཕྱིར། མ་ཁྱབ་ན། དེ་ལྟར་ཁྱབ་པར་ཐལ། དེ་ལྟར་



ཐུབ་བསྟནམཛེས་པའི་མཚན་བཟང་
ཁྱབ་པ་ནི་ཟབ་མོ་དབུ་མའི་མངའ་བདག་སློབ་དཔོན་ཟླ་བ་གྲགས་པའི་དགོངས་པ་
ཡིན་པའི་ཕྱིར། མ་གྲུབ་ན། དེར་ཐལ། དེ་ཉིད་ཀྱིས་མཛད་པའི་བསྟན་བཅོས་དབུ་
མ་ལ་འཇུག་པ་ལས། སྐྱེས་ཟིན་སླར་ཡང་སྐྱེ་བ་ཡོངས་སུ་རྟོགས་པར་འགྱུར་ན་
ནི། །མྱུ་གུ་ལ་སོགས་རྣམས་ཀྱི་སྐྱེ་བ་འདིར་རྙེད་མི་འགྱུར་ཞིང་། །ས་བོན་སྲིད་
མཐར་ཐུག་པར་རབ་ཏུ་སྐྱེ་བ་ཉིད་དུ་འགྱུར། །ཞེས་གསུངས་པའི་ཕྱིར། མ་ཁྱབ་ན་
ལུང་དོན་བཞག་པ་སོགས་རིགས་པ་སྤྲོ། །
ཡའོ་ན། འདིར་བསྟན་ཀུན་རྫོབ་སེམས་བསྐྱེད་དེ་ལ། རང་གི་ཉེར་ལེན་
སྙིང་རྗེ་ཆེན་པོ་ལས་བྱུང་བ་ཞིག་དགོས་པར་ཐལ། འདོད་ན། དེ་མི་དགོས་པར་
ཐལ། སྙིང་རྗེ་སེམས་བྱུང་། ཀུན་རྫོབ་སེམས་བསྐྱེད་གཙོ་སེམས་གང་ཞིག །
སེམས་བྱུང་གིས་གཙོ་སེམས་ཀྱི་ཉེར་ལེན་བྱེད་པ་མེད་པའི་ཕྱིར། རྟགས་ཕྱི་མ་མ་
གྲུབ་ན། དེར་ཐལ། དེ་ལྟར་གྲུབ་པ་དེ་ནི། ཚད་མའི་མངའ་བདག་ཆེན་པོ་དཔལ་
ལྡན་ཆོས་ཀྱི་གྲགས་པའི་དགོངས་པ་ཡིན་པའི་ཕྱིར། མ་གྲུབ་ན། དེར་ཐལ། དེ་
ཉིད་ཀྱིས་མཛད་པའི་རྒྱས་པའི་བསྟན་བཅོས་ཚད་མ་རྣམ་འགྲེལ་ལས། རྣམ་ཤེས་
མིན་པའི་རྣམ་ཤེས་ཀྱི། །ཉེར་ལེན་མེད་པའི་ཕྱིར་ཡང་གྲུབ། །ཅེས་གསུངས་པའི་
ཕྱིར། མ་ཁྱབ་ན་ལུང་དོན་བཞག་པ་སོགས་རིགས་པ་སྤྲོ།
ཡ་འོ་ན། སེམས་བསྐྱེད་ཉེར་གཉིས་ཀྱི་སྐབས་སུ། སྤྲིན་ལྟ་བུའི་སེམས་
བསྐྱེད་དེ། སངས་རྒྱས་ཀྱི་སའི་རྗེས་ཐོལ་ལ་འཇོག་མི་རིགས་པར་ཐལ། སངས་
རྒྱས་ལ་རྗེས་ཐོབ་མི་མངའ་བའི་ཕྱིར། མ་གྲུབ་ན། དེར་ཐལ། འཕགས་པ་རྒྱ་ཆེ་
རོལ་པའི་མདོ་ལས། ཡང་དག་པར་རྫོགས་པའི་སངས་རྒྱས་དུས་རྟག་ཏུ་མཉམ་



ཐུབ་བསྟན་མཛེས་པའི་མཚན་བཟང་
73
པར་བཞག་གོ་ཞེས་གསུངས་པའི་ཕྱིར། མ་ཁྱབ་ན་ལུང་དོན་བཞག་པ་སོགས་
རིགས་པ་སྤྲོ། རྩ་བར་འདོད་མི་ནུས་ཏེ། དེ་ལྟར་འཇོག་དགོས་པ་དེ་ནི་ཀུན་མཁྱེན་
པདྨ་དཀར་པོའི་དགོངས་པ་ཡིན་པའི་ཕྱིར། མ་གྲུབ་ན། དེར་ཐལ། དེ་ཉིད་ཀྱིས་
མཛད་པའི་རྒྱན་འགྲེལ་བྱམས་པའི་ཞལ་ལུང་ལས། ཆོས་ཀྱི་སྐུ་དང་ལྡན་པ་ནི་སྤྲིན་
ཆེན་པོ་དང་འདྲ་སྟེ། འདི་རྗེས་ལ་ཐོབ་པ་སངས་རྒྱས་ཀྱི་སས་བསྡུས་སོ། །མ་
ཁྱབ་ན། ཙརྗེས་ཐོབ་དང་། རྗེས་ལ་ཐོབ་པ་ལྟ་བུའི་ཁྱད་པར་སོགས་ལུང་དོན་ངེས་
ཤེས་སྟེར་ངེས་བཞག་ནས་ལུང་རིགས་ཀྱི་རྩལ་འགྲན་པར་བྱའོ། །



ཐུབ་བསྟན་མཛེས་པའི་མཚན་བཟང་
༄༅། །དབུས་མཐའི་གཉེན་པོའི་གནས་སྐབས་ཀྱི་དོགས་པ་སེལ་བ་
ལེགས་བཤད་བྱམས་པའི་དགོངས་རྒྱན་ཞེས་བྱ་བ།
༄༅། །སྲིད་འདིར་སྟོན་པ་མཚུངས་མེད་ཐུབ་པའི་དབང་། །གང་དེའི་རྒྱལ་ཚབ་
ཆེན་པོ་མི་ཕམ་པ། །དེ་ཡིས་རྗེས་བཟུང་འཕགས་པ་ཐོགས་མེད་སོགས། །ཡབ་
སྲས་བརྒྱུད་པར་བཅས་ལ་གུས་ཕྱག་འཚལ། ། །
འདིར་རྗེ་བཙུན་འཇམ་དཔལ་དབྱངས་དངོས་ཀྱིས་རྗེས་སུ་བཟུང་བ།
གངས་ལྗོངས་འདིར་ཡོངས་སུ་གྲགས་པའི་གནས་ལྔ་རིག་པའི་པཎྜི་ཏ་ཆེན་པོ།
ཆོས་རྗེ་མི་ཕམ་རྣམ་པར་རྒྱལ་བ་མཆོག་གིས་མཛད་པར་གྲགས་པའི་དབུས་མཐའི་
འགྲེལ་བ་ལེའུ་བཞི་པའི་གཉེན་པོ་སྒོམ་པའི་གནས་ཀྱི་སྐབས་སུ། དབྱིག་གཉེན་གྱི་
དགོངས་པ་བླངས་ནས། སློབ་དཔོན་བློ་བརྟན་གྱི་བཤད་ཚུལ་ཅུང་མི་ལེགས་པར་
གསུངས་ཤིང་། སླར་ཡང་བློ་ལྡན་རྣམས་ཀྱིས་དཔྱད་པར་འཚལ་ལོ་ཞེས་རྗེས་སུ་
གནང་བ་ལྟར་ཅུང་ཟད་དཔྱད་ཁུལ་བགྱི་ན།
དེ་ཡང་གཞན་ཕྱོགས་དགག་པ་ལ་བརྟག་པ་དང་། རང་ཕྱོགས་བཞག་པ་
ལ་བརྟག་པ་གཉིས་ལས། དང་པོ་ནི། ཉིད་ཀྱི་འགྲེལ་བར། བྱར་མེད་ཅེས་པ་འདི་
ལ་མི་སློབ་པ་ཞེས་དབྱིག་གཉེན་གསུངས་པའི་དོན་བློ་བརྟན་གྱིས་མི་སློབ་པ་སངས་
རྒྱས་ཀྱི་ས་ཞེས་འགྲེལ་བར་མཛད་པ་ལྟར་ན་ཞེས་བྱུང་བ་མི་འཐད་དེ། བློ་བརྟན་
འགྲེལ་བཤད་དེའི་ཐད་ལས། ཁམས་གསུམ་གྱི་འདོད་ཆགས་དང་བྲལ་བའི་ཕྱིར་
མི་སློབ་པ་སྟེ། དེའི་འབྲས་བུ་རྣམས་ཡོངས་སུ་རྫོགས་པས་ན། འབྲས་བུ་གཞན་



ཐུབ་བསྟན་མཛེས་པའི་མཚན་བཟང་
ཐོབ་པར་བྱ་བ་མེད་པའི་ཕྱིར་བྱ་བ་མེད་པའི་གནས་སོ་ཞེས་བྱུང་བས་སངས་རྒྱས་ཀྱི་
ས་ཁོ་ན་ལ་བཤད་པ་མེད་དོ། །འོན་ཏེ་ཁམས་གསུམ་ལས་ཆགས་པ་བྲལ་བའི་ཕྱིར་
བཤད་པར་སེམས་ན་ཉན་རང་དགྲ་བཅོམ་སོགས་ཀྱིས་ཧ་ཀྱང་ཐལ་ལ། ཡང་ན་
འབྲས་བུ་རྫོགས་ཤིང་ཐོབ་པ་མེད་པའི་ཕྱིར་སངས་རྒྱས་ཀྱི་སར་བཤད་ཅེས་ཀྱང་སྨྲ་
མི་ནུས་ཏེ། བློ་བརྟན་གྱིས་དེའི་འོག་ཏུ་རྫོགས་པའི་འབྲས་བུ་ནི་ཡོངས་སུ་ཉམས་
པའི་ཆོས་ཅན་ལ་སོགས་པ་མི་སློབ་པ་རྣམས་ཡིན་ཏེ་ཞེས་གསུང་པའི་ཕྱིར། མདོར་
ན་དགེ་སྦྱོང་གི་ཚུལ་གྱི་འབྲས་གནས་བཞི་ལས་ལྷག་པར་ཐོབ་པ་མེད་པར་ཆོས་
མངོན་པའི་སྤྱི་སྐད་ཡིན་པས། འདིར་ཡང་དེའི་དོན་ཡིན་པས་རྒྱུ་མཚན་དེ་ཙམ་
གྱིས་སངས་རྒྱས་ཀྱི་སར་སྒྲུབ་མི་ནུས་ལ། ཁྱེད་ཀྱིས་ཀྱང་འབྲས་བུ་རྫོགས་པའི་མི་
སློབ་ལམ་བཤད་པ་ཙམ་གྱིས་དེ་སངས་རྒྱས་ཀྱི་སར་འགྲེལ་མི་ནུས་ཏེ་དེ་ས་བརྒྱད་
པར་འཆད་པར་ཁས་བླངས་པའི་ཕྱིར་རོ། །གཞན་ཡང་ཉིད་ཀྱི་འགྲེལ་བར། བློ་
བརྟན་གྱིས་བླ་མ་ས་བཅུ་པ་ལ་མི་སྦྱར་བར་སྤྱིར་སྦྱར་བར་མཛད་དོ་ཞེས་མི་འཐད་
པར་མཛད་འདུག་ཀྱང་། དེ་ལྟར་འཐད་དེ་སྤྱིར་བྱང་སེམས་འཕགས་པ་རྣམས་ནི་
ཉན་རང་ལས་བདག་གཞན་གྱི་དོན་བྱེད་པ་དང་། བདག་མེད་གཉིས་རྟོགས་པ་
སོགས་ཀྱིས་ཐེག་པའི་བླ་མར་གྱུར་པ་དང་། དེའི་ཕྱིར་བྱ་བ་དང་བཅས་པའི་སློབ་པ་
སྤྱིར་བསྟན་པ་ལས་ཀྱང་དེ་ཤེས་པའི་ཆེད་དུ་ལོགས་སུ་བསྟན་པའོ། །ཁྱེད་ཀྱིས་
ཀྱང་དེ་ལྟར་འདོད་དགོས་ཏེ། འོག་ཏུ་འབྲས་བུ་ཐོབ་ཚུལ་སྐབས་བླ་མ་ལ་འབྲུ་འདི་
བཞིན་གཉེར་འདུག་པའི་ཕྱིར། འདི་དང་རྒྱུ་མཚན་མི་འདྲ་བ་མེད་དོ། །ཡང་
འགྲེལ་བར། བློ་བརྟན་གྱི་འདོད་པ་དེ་ལྟར་ན་ས་བཅུ་པ་དང་བརྒྱད་པའི་གནས་



ཐུབ་བསྟན་མཛེས་པའི་མཚན་བཟང་
སྐབས་དམིགས་བསལ་ཏེ་མ་བསྟན་པ་དང་། ཞེས་པ་མི་འཐད་དེ། སྐབས་འདིར་
དེ་གཉིས་རེ་རེ་ནས་བསྟན་ན་སྐྱོན་དང་བཅས་ཏེ། གཞུང་གོང་འོག་ཐམས་ཅད་མ་
འདུས་པ་དང་། འཁྲུག་པར་འགྱུར་རོ། །འདི་ཡི་དོན་ཅུང་ཟད་འོག་ཏུ་ཡང་འཆད་
དོ། །ཡང་འགྲེལ་བར། མི་སློབ་པ་དང་བླ་མེད་ཟློས་པ་དང་ཞེས་པ་མི་འཐད་དེ།
བློ་བརྟན་གྱིས་མི་སློབ་སངས་རྒྱས་ཀྱི་ས་ཁོ་ནར་མི་འདོད་པ་ནི་སྨོས་ཟིན་ལ་དེས་ན་
མི་ཟློས་ཏེ། མི་སློབ་པ་ནི་སྤྱིར་ཡིན་ལ། བླ་མེད་ནི་དེའི་བྱེ་བྲག་འགའ་ཡིན་ནོ། །
ཡང་འགྲེལ་བར། དགུ་ཚན་སྔ་ཕྱིའི་ཁྱད་པར་གོ་རིམ་བཞིན་དུ་མི་འབྱོར་བ་དང་
ཞེས་པ་མི་འཐད་དེ། དེ་གཉིས་གོ་རིམ་བཞིན་འབྱོར་མི་དགོས་ཏེ། དགོས་ན་རྒྱུའི་
གནས་མོས་པ་དང་། ཞུགས་པའི་གནས་འཇུག་པ་དང་། སྦྱོར་བའི་གནས་ངེས་
འབྱུང་སོགས་དང་རིམ་བཞིན་འབྱོར་དགོས་པར་ཐལ་ལོ། །དེས་ན་དབ་དུ་ཚན་ཕྱི་མ་
ནི། བྱང་སེམས་རྒྱུའི་ས་བཅུ་གཅིག་དང་། འབྲས་བུའི་ས་སོགས་བསྟན་པའི་
ཚུལ་གོང་མ་ལས་གཞན་ཡིན་ནོ། །འདི་བཞིན་བློ་བརྟན་གྱིས་འགྲེལ་བཤད་དུ་
གསུངས་འདུག་གོ། །
ས་བཅད་གཉིས་པ་ནི། འགྲེལ་བར། དབྱིག་འགྲེལ་དགོངས་པ་བླང་
ཞིང་འབྲས་གནས་ནས་བླ་མེད་བར་བྱང་སེམས་ཁོ་ནའི་ལམ་འབྲས་དང་སྦྱར་ཏེ་
བཤད་པ་ནི། གོང་འོག་གི་དོན་ཐམས་ཅད་དང་འགལ་བར་སྣང་སྟེ། གོང་དུ་
གཉེན་པོ་སྒོམ་པའི་སྐབས་སུ་ནི་ཐེག་པ་གསུམ་གྱི་ལམ་ཐམས་ཅད་བསྟན་
ལ༑ གཉེན་པོའི་གནས་སྐབས་སུ་ནི་ཉན་རང་གི་མཐོང་སྒོམ་མ་བསྟན་པར་འགྱུར་
ལ། དེ་ལྟར་ན་རྒྱུ་དང་ཞུགས་པ་སོགས་ཀྱང་ཐེག་ཆེན་གྱི་རྒྱུ་དང་། ཐེག་ཆེན་གྱི་



ཐུབ་བསྟན་མཛེས་པའི་མཚན་བཟང་
སེམས་བསྐྱེད་ཅེས་སྨོས་ཏེ་ཉན་རང་གི་དེ་མ་བསྟན་པ་འདོད་དགོས་སོ། །འོག་ཏུ་
འབྲས་ཐོབ་སྐབས་སུའང་། རིགས་ནས་བླ་མེད་ཀྱི་བར་གྱི་འབྲས་བུ་ཐམས་ཅད་
ཐེག་གསུམ་ཁྱད་པར་མེད་པར་ལམ་ཐམས་ཅད་ཀྱི་འབྲས་བུར་བཤད་ལ། ཁྱེད་
ལྟར་ན་ཐོག་མའི་འབྲས་བུ་དང་། བྲལ་འབྲས་སོགས་ཀྱང་ཐེག་ཆེན་ཁོ་ནར་འཆད་
དགོས་པར་འགྱུར་རོ། །དེའི་ཕྱིར་གཞུང་འདི་དག་བློ་བརྟན་ལྟར་འགྲེལ་ན། གོང་
འོག་ཐམས་ཅད་མི་འཁྲུག་པར་གོ་བའི་གནད་ལེགས་པོ་ཡོད་པ་དང་། དབྱིག་
གཉེན་ཞབས་དང་ཡང་མཐུན་ཏེ། བསྡུས་དོན་ལས། ཁྱད་པར་གནས་ལ། རྒྱན་
བཅས་བཤད་པས་དགྲ་བཅོམ་མངོན་ཤེས་སོགས་ཀྱི་རྒྱན་བཅས་ལས་ས་དགུ་པ་ལ་
རྒྱུན་བཅས་ཞེས་མ་གྲགས་པའི་ཕྱིར་དང་། ཡང་བསྡུས་དོན་ལས། བླ་མ་ལ་ས་
བཅུ་ཁྱབ་པའི་ཕྱིར་ཞེས་བཤད་པས་ས་བཅུ་པ་ཁོ་ན་མིན་པར་ཤེས་སོ། །གཞན་ཡང་
བཤད་པར་བྱ་དགོས་པ་མང་དུ་འདུག་ཀྱང་འབྲི་བར་མ་ནུས་སོ། །མདོར་ན་གཞུང་
གོང་འོག་ཐམས་ཅད་བསྒྲིགས་ཚེ། སློབ་དཔོན་ཡབ་སྲས་ཀྱིས་འགྲེལ་ཚུལ་འདི་
ལས་གཞན་དུ་འདའ་བར་མི་སྣང་བས། འཇམ་མགོན་བླ་མའི་གསུང་ལ་དགོངས་
པ་གཞན་མེད་ན་ཚིག་ཟིན་ལ་ཅུང་མི་འགྲིག་པ་ནི་གཟུར་གནས་དཔྱོད་ལྡན་སུས་
གཟིགས་ཀྱང་གསལ་ལོ། །དེ་ལྟར་གཟུ་བོར་གནས་པའི་བློས་བརྒལ་བརྟག་དཔྱད་
གཞི་ས་བོན་ཙམ་ཞིག་སྤེལ་བ་འདི་ནི། ཐམས་ཅད་མཁྱེན་པ་པདྨ་དཀར་པོའི་ཞལ་
ནས། འོན་ཀྱང་མཁས་རྣམས་དཔྱད་པ་མཛད་ལ་ཇི་ལྟར་ནོངས་པ་མ་མཆིས་པ། །
དེ་ཕྱིར་བདག་ནི་བློ་གྲོས་ཤིན་ཏུ་གཞོན་ནའང་དེ་སླད་རྩོམ་པར་འགྱུར། །ཞེས་
གསུངས་པ་ལྟར། རང་ཉིད་སྐྱེས་སྦྱང་དམན་ནའང་དམ་པའི་རྗེས་སུ་འབྲངས་



ཐུབ་བསྟནམཛེས་པའི་མཚན་བཟང་
ནས། སྐབས་འདིར་རང་གི་གོ་ཚོད་ཙམ་ཞིག་རང་ཉིད་ཀྱི་དྲན་པ་གསོ་བའི་ཆེད་དང་
དཔྱད་གཞིར་བྲིས་པ་ཡིན་གྱི། སློབ་དཔོན་བློ་གྲོས་བརྟན་པ་དང་། བླ་མ་མི་ཕམ་
ཟུང་གང་མཁན་བརྟགས་པ་དང་། ཕྱོགས་ཞེན་གྱི་ལ་རྒྱ་བཟུང་བ་ནི་མ་ཡིན་ནོ། །
འོན་ཀྱང་ཉེས་པ་མཆིས་ན་དམ་པ་རྣམས་ལ་བཟོད་གསོལ་ཞུ་བ་དང་ཆབས་ཅི །
འདི་ནི་ཚིག་གི་འགྲེལ་སྟངས་ཙམ་ཞིག་ལས། ལྟ་གྲུབ་ལ་སྐྱོན་འདོགས་པ་མ་ཡིན་
མོད། ཅི་སྟེ་ཕྱོགས་ལྷུང་ཅན་རྣམས་ཀྱིས་མ་བཟོད་ན། ལྐོག་ཏུ་བཤུང་བ་ལས་
དངོས་སུ་ལུང་རིགས་སྨྲ་རྒྱུ་ཡོད་ན་ལེགས་སོ། །
སླར་སྨྲས་པ། མཁྱེན་རབ་དབང་ཕྱུག་རྗེ་བཙུན་འཇམ་པའི་དབྱངས། །
དངོས་བྱོན་མི་ཕམ་རྣམ་པར་རྒྱལ་བ་ཡིས། །འདི་ལ་དཔྱོད་ཅེས་གསུང་གིས་
བསྐུལ་བ་བཞིན། །ཅུང་ཟད་བརྟགས་པས་མཁས་རྣམས་དགྱེས་པར་མཛོད། །
དེ་ལྟར་དབུས་མཐའི་འགྲེལ་བའི་དོགས་སེལ་ཅུང་ཟད་བྱས་པ་འདི་ནི། སྙིགས་མའི་
དུས་སུ་རྒྱལ་བསྟན་ལུང་རྟོགས་གཉིས་པོ་ཆེས་ཆེར་གསལ་བར་མཛད་པའི་དགེ་བའི་བཤེས་གཉེན་
ཆེན་པོ། མཁས་དབང་དོན་བརྒྱུད་ཉི་མའི་ཞབས་ཀྱི་པད་མོར་ཡུན་རིང་དུ་བསྟེན་ཞིང་དེ་ཉིད་ཀྱི་
བཀའ་དྲིན་གྱིས། ལུང་དང་རིགས་པར་སྨྲ་བ་ལ་ཅུང་ཟད་སྣང་བ་ཐོབ་པར་རློམ་པའི་སྙོམ་ལས་པ་
ཕྲིན་ལས་རྡོ་རྗེས། ཆོས་སྡེ་ཆེན་པོ་འཛི་སྒར་དུ་གཞུང་འདི་འཆད་ཉན་བྱེད་སྐབས་སུག་བྲིས་སུ་
བགྱིས་པའོ། །དགེའོ།།



ཐུབ་བསྟན་མཛེས་པའི་མཚན་བཟང་
༄༅། །བསྟན་བཅོས་དབུས་མཐའ་རྣམ་འབྱེད་ལས་རྡོ་རྗེའི་ཚིག་དོན་ཅུང་
ཟད་བཤད་པ་འཕགས་པ་དགྱེས་པའི་དགའ་སྟོན་
ཞེས་བྱ་བ།
༄༅། །རྒྱ་བོད་མཁས་པའི་མིག་གཅིག་དབྱིག་གཉེན་རྗེ། །དེ་ཡིས་རྗེས་བཟུང་
སློབ་དཔོན་བློ་བརྟན་ཞབས། །དབྱེར་མེད་བླ་མའི་ཞབས་ལ་གུས་བཏུད་ནས། །རྡོ་
རྗེའི་ཚིག་དོན་ཅུང་ཟད་བཤད་པར་བྱ། ། ་
དེ་ཡང་བསྟན་བཅོས་དབུས་མཐའ་རྣམ་འབྱེད་ཀྱི་ལེའུ་ལྔ་པའི་སྐབས་རྡོ་
རྗེའི་ཚིག་དོན་བཅུ་གསུངས་པ་དེ་ཉིད་སློབ་དཔོན་སངས་རྒྱས་གཉིས་པས་སླར་ཡང་
གསལ་བར་མཛད་པའི་འགྲེལ་བར་མཛད་པ་ལ། དེའི་སློབ་མ་རང་མཁན་བཞིའི་
ཡ་རྒྱལ་སློབ་དཔོན་བློ་གྲོས་བརྟན་པས་འགྲེལ་བཤད་ཀྱང་མཛད་ཅིང་། དེ་ལ་བརྟེན་
ནས་ཕྱིས་ཀྱི་མཁས་པ་ཕལ་ཆེ་བས་ཀྱང་འགྲེལ་བཤད་མཁན་པོའི་རྗེས་སུ་འབྲངས་
ནས་འཆད་རྩོམ་སྣ་ཚོགས་བྱེད་པར་བྱུང་མོད། ཁྱད་པར་ཕྱིས་ཀྱི་མཁས་པ་ཆེན་པོ་
འཇུ་མི་ཕམ་ཞབས་ཀྱིས་འདིའི་སྐབས་བློ་བརྟན་ཇི་བཞིན་འགྲེལ་བར་མཛད་པ་
དང་། དེ་བཞིན་ལུང་དང་རྟོགས་པའི་ཚུལ་ལ་དངོས་སུ་ཆོས་སྤྱན་མངའ་བར་
གྲགས་པའི་རྗེ་བླ་མ་གཞན་ཕན་སྣང་བས་དབྱིག་གཉེན་ཞབས་ལྟར་མཚན་འགྲེལ་
མཛད་པ་གཉིས་ཀྱང་བདག་ཅག་རྣམས་ཀྱིས་ཐོས་བསམ་བྱ་བའི་ཡུལ་དུ་བཞུགས་
ཡོད། དེ་ལ་འཇུག་པའི་བློ་གསལ་ཁ་ཅིག །མཁས་དབང་དེ་གཉིས་འགྲེལ་ཚུལ་
ཙམ་ལའང་བཞེད་པ་གཅིག་ཏུ་རློམ་ནས། འདིའི་སྐབས་མཆན་འགྲེལ་ལ་བླ་མ་མི་



80
ཐུབ་བསྟན་མཛེས་པའི་མཚན་བཟང་
ཕམ་ལྟར་དུ་མཆན་བུའི་སྣོན་པ་མང་དུ་བཏབ་སྟེ་གོ་བ་ལེན་པ་ནི། སྣ་འཐེན་ནས་
ཁར་ཚུད་པར་རེ་བ་བཞིན་ལས་ངལ་བ་དོན་མེད་པར་སྣང་ངོ༌། །དེའི་ཕྱིར་ཚུལ་དེ་
རང་གིས་གོ་ཚོད་ལྟར་དུ་ཅུང་ཟད་བཤད་པར་བྱ་ན། ས་བཅད་གསུམ་གྱི་དབང་དུ་
བཏང་སྟེ། དང་པོ་རྡོ་རྗེའི་ཚིག་དོན་རྣམས་ཀྱི་དཀའ་བའི་གནད་བཤད་པ་དང་།
གཉིས་པ་དེ་ཉིད་རྗེ་བླ་མ་གཞན་ཕན་སྣང་བའི་དགོངས་པ་ཡིན་ཚུལ་དང་། གསུམ་
པ་དེ་ལྟར་ན་སློབ་དཔོན་དབྱིག་གཉེན་ཞབས་དང་ལེགས་པར་མཐུན་ཚུལ་དང་
གསུམ་ལས།
དང་པོ་ནི། རྡོ་རྗེའི་ཚིག་རྣམས་ཀྱི་ལུས་རྣམ་པར་བཞག་པ་ལ་
ཡང་། མདོར་བསྟན་དང་། རྒྱས་བཤད་གཉིས་ཀྱི་ལུས་རྣམ་བཞག་ག་གཉིས་ལས་
དང་པོ་ནི། ངོ་བོ་ཉིད་རྣམ་པ་གསུམ་ཞེས་སོགས་དང་། གཉིས་པ་ནི། གང་ལ་
གང་ཞིག་སོགས་གསུངས་ཏེ། དཔེར་ན་མངོན་རྟོགས་རྒྱན་ལས། དངོས་པོ་
བརྒྱད་དང༌། དོན་བདུན་ཅུའི་ལུས་རྣམ་བཞག་གཉིས་འབྱུང་བ་བཞིན་ནོ། །འོ་ན་
ལུས་མདོར་བསྟན་དེ་ལུས་རྒྱས་བཤད་ཀྱིས་རྒྱས་པར་ཇི་ལྟར་བཤད་སྙམ་ན། ངོ་བོ་
ཉིད་གསུམ་དང་དམིགས་པ་ནི། གང་ལ་གང་ཞིག་གང་ལས་འཁྲུལ། །ཞེས་པས་
བཤད། རྣམ་པར་མི་རྟོག་པ་ནི། མ་འཁྲུལ་གང་ཞིག་གང་ལ་དང་། །ཞེས་པས་
བཤད། རྒལ་བ་ནི། འཁྲུལ་དང་མ་འཁྲུལ་འབྲས་བུ་ཉིད། །ཅེས་པས་བཤད།
ལན་ནི། དེ་གཉིས་ཀྱི་ནི་མཐའ་མ་འོ། །ཞེས་པས་བཤད་དེ་ཚིག་རྐང་བཞི་དང་
རིམ་བཞིན་ནོ། །དེ་ལས་བརྒལ་ལན་བཤད་པ་ཅུང་གོ་དཀའ་བས་མདོ་ཙམ་ཕྱེ་ན།
འཁྲུལ་བའི་འབྲས་བུ་ནི་ཀུན་ཉོན་དང་། མ་འཁྲུལ་པའི་འབྲས་བུ་ནི་རྣམ་བྱང་བགཉིས་



ཐུབ་བསྟན་མཛེས་པའི་མཚན་བཟང་
ཡིན་ལ། དེ་ཡང་བརྒལ་བ་ནི་ཀུན་ཉོན་དང་། རྣམ་བྱང་གཉིས་ཀྱི་སྒོ་ནས་བརྒལ་
བ་ཡིན་ཏེ། འོག་ཏུ་ཅུང་འཆད་པར་འགྱུར་རོ། ལན་ནི། འཁྲུལ་བའི་འབྲས་བུ་
ཀུན་ཉོན་དེ་དང་། མ་འཁྲུལ་བའི་འབྲས་བུ་རྣམ་བྱང་དེ་གཉིས་ཀྱི་སྒོ་ནས་བརྒལ་བ་
བཞིན་དུ་ལན་གྱིས་ཀྱང་དེ་གཉིས་ཀྱི་ཐེ་ཚོམ་སེལ་ཞིང་། དོན་གྱི་གནད་མཐའ་
མའམ་མཐར་ཕྱིན་པར་བྱེད་ཅེས་བཤད་པའོ། །རྡོ་རྗེའི་ཚིག་བཅུའི་ཡན་ལག་རྣམ་
པར་བཞག་པ་ནི། ཡོད་མེད་ཕྱིན་ཅི་མ་ལོག་སོགས་ཀྱིས་བཤད་པས་གོ་སླའོ། །
ས་བཅད་གཉིས་པ་ནི། མཆན་འགྲེལ་ལས་ངོ་བོ་ཉིད་སོགས་དང་། གང་
ལ་གང་ཞིག་སོགས་གཉིས་ལུས་མདོར་བསྟན་དང་རྒྱས་བཤད་ལྟར་བྱས་
ནས། མདོར་བསྟན་གྱི་མཇུག་ཏུ་རྫོབ་གས་ཚིག་མ་སྦྱར་བར་ལྷག་བཅས་བྱས་པ་
དང་། གང་ལ་གང་ཞིག་གང་ལས་འཁྲུལ་ལ་རིམ་བཞིན་ངོ་བོ་ཉིད་གསུམ་དང་
དམིགས་པ་སྦྱར་བས། ལྷག་མ་རྣམ་པར་མི་རྟོག་པ་དང་། བརྒལ་ལན་ཡང་སྦྱར་
དགོས་པར་ཤུགས་ལ་འཕངས་པ་དང་། གཞན་ཡང་ལུས་རྣམ་བཞག་གཉིས་ཀ་ལ་
དབྱིག་གཉེན་གྱི་བསྡུས་དོན་ལྟར་སྦྱར་ཏེ་གོ་བ་ལེན་དགོས་པར་གསུངས་འདུག་པའི་
ཕྱིར་རོ། །
ས་བཅད་གསུམ་པ་ནི། དབྱིག་གཉེན་གྱིས་ཀྱང་། ངོ་བོ་ཉིད་སོགས་
དང་། གང་ལ་གང་ཞིག་སོགས་གཉིས་ལ་རིམ་བཞིན་ལུས་རྣམ་བཞག་
དང༌། ལུས་རྣམ་བཞག་གཉིས་པ་ཞེས་མིང་གདགས་ཤིང་བསྟན་པར་མཛད་པ་
དང༌། དེས་ན་ལུས་བསྟན་བཤད་ཅེས་དངོས་སུ་མ་སྨོས་ཀྱང་བློ་དང་ལྡན་པས་གོ་
ནུས་ཏེ། དང་པོར་བཞི་བསྟན་པ་དེ། ཕྱི་མ་བདུན་གྱིས་བཤད་པའི་ཕྱིར་



8,
ཐུབ་བསྟན་མཛེས་པའི་མཚན་བཟང་
དང་། བསྡུས་དོན་དེ། དེ་གཉིས་ཀའི་མཇུག་ཏུ་གསུངས་པའི་ཕྱིར་རོ། །གཞན་དུ་
ན་དང་པོ་ཁོ་ནའི་མཇུག་ཏུ་སྨོས་རིགས་པ་བཟློག་ཏུ་མེད་དོ། །དེ་ལྟ་བས་ན་དབྱིག་
གཉེན་གྱིས་ལུས་གཉིས་དང་བསྡུས་དོན་གསུམ་པོ་རིམ་བཞིན་བསྟན་པ་འདི་ཙམ་ལ་
བློ་བ།ཟུ་བོར་གནས་པས་བལྟས་ན། བསྡུས་དོན་དེ། ལུས་དང་པོ་ཁོ་ནའི་བསྡུས་
དོན་མིན་པར། སློབ་དཔོན་དགོངས་པ་ཡང་མཆན་འགྲེལ་འདི་ཉིད་ལ་གནས་པར་
ཤེས་སོ། །འོ་ན་བརྒལ་ལན་དེ་བསྡུས་དོན་གྱིས་ཇི་ལྟར་བཤད་ཅེ་ན། བསྡུས་དོན་
སྐབས་བརྒལ་བ་གསུམ་ཡོད་པ་དེ་རིམ་བཞིན་ཀུན་ཉོན་དང༌། རྣམ་བྱང་
དང༌། གཉིས་ཀའི་སྒོ་ནས་བརྒལ་བ་སྟོན་པ་དང༌། དེའི་ལན་ཡང་སྒྱུ་མ་
དང༌། གློ་བུར་དང་། འཕེལ་འགྲིབ་མེད་པ་གསུམ་གྱི་སྒོ་ནས་དོགས་པ་མཐའ་
ཆོད་པ་དང་། དོན་བ།ནད་གསལ་བར་མཐའ་ཕྱིན་པར་གསུངས་ཡོད་དོ། །འདིར་
བཤད་དགོས་པ་མང་དུ་སྣང་ཡང་བློ་ལྡན་རྣམས་ལ་དེ་ཙམ་གྱིས་ཆོག་གོ། །དེ་ལྟར་
རྗེ་བཙུན་བླ་མའི་མཆན་འགྲེལ་ལྟར་ཅུང་ཟད་བཤད་པ་འདི་ཡང་། བློ་བརྟན་ལྟར་མི་
ཕམ་གྱི་འགྲེལ་ཚུལ་དང་། མཆན་འགྲེལ་འདི་གཉིས་དབྱིག་གཉེན་ཞབས་ཀྱི་
འགྲེལ་བའི་དངོས་བསྟན་དང་གང་མཐུན་ཚུལ་རྗེས་འཇུག་རྣམས་ལ་དཔྱད་གཞིར་
བཀོད་པ་ཙམ་ཡིན་གྱི། རང་གིས་འགྲེལ་ཁུལ་བྱས་པ་འདི་བཞིན་སྔོན་ཆད་གསལ་
པོར་བཤད་པ་མ་སྣང་བས་སློབ་དཔོན་སངས་རྒྱས་གཉིས་པ་དང་། རྗེ་བཙུན་བརྟན་
པའི་འཁོར་ལོ་རྣམ་གཉིས་དངོས་སུ་དགེ་བའི་བཤེས་གཉེན་དུ་བསྟེན་པའི་སློབ་དཔོན་
བློ་གྲོས་བརྟན་པ་དང་། བླ་མ་མི་ཕམ་རིན་པོ་ཆེ་ཟུང་གིས་གཞུང་དོན་མ་མཁྱེན་
ཞིང་། རང་གི་འདི་ཁོ་ན་ཡིན་ནོ་སྙམ་པའི་རྣམ་རྟོག་ཐ་ཆད་ལྟ་ག་ལ་མཆིས།



བ་བསྟན་མཛེས་པའི་མཚན་བཟང་
འདིར་སྨྲས་པ། ཆོས་ལ་ཆགས་སྡང་བྱེད་པ་བླུན་པོའི་ཚུལ། །དོན་ལ་
བརྟགས་ཤིང་དཔྱད་པ་མཁས་པའི་ལུགས། །ཆུ་ལས་འོ་མ་འབྱེད་པ་ངང་མོ་
ཙམ། །མཁས་པའི་བཞེད་པ་རྟོགས་པ་བདག་མིན་སུ། །ཞེས་ཀྱང་ཀུ་རེའི་ཚུལ་དུ་
སྨོས་སོ། །
དེ་ལྟར་འདི་དང་གཉེན་པོའི་དོགས་སེལ་གཉིས་པོ་གཞུང་འདི་འཆད་ཉན་བྱེད་སྐབས་འདི་
བཞིན་བཤད་ནས། བཤད་པ་ལྟར་དུ་དེའི་ཐུན་གསེང་རྣམས་སུ་རང་ལ་མི་བརྗེད་པའི་དྲན་བསྐུལ་
ཙམ་དུ་སྙོམ་ལས་པ་ཕྲིན་ལས་རྡོ་རྗེས། དཔལ་འབྲུག་པའི་ཆོས་སྡེ་ཆེན་པོ་འཛི་སྒར་དུ་སུག་བྲིས་
བགྱིས་པའོ། །



ཐུབ་བསྟནཱམཛེས་པའི་མཚན་བཟང་
༄༅། །བདེན་གཉིས་ཀྱི་རྣམ་བཞག་ལུང་རིགས་གསལ་བའི་སྒྲོན་མེ་ཞེས་བྱ་བ།
༄༅། །ན་མོ་གུ་རུ། དོན་གཉིས་མཐར་ཕྱིན་སྟོན་མཆོག་རྫོགས་སངས་རྒྱས། །
བདེན་གཉིས་མཚན་ཉིད་ཅན་གྱི་དམ་པའི་ཆོས། །རིག་གྲོལ་གཉིས་ལྡན་འཕགས་
ཚོགས་དགེ་འདུན་ལ། །ཡིད་གཉིས་བྲལ་བའི་སེམས་ཀྱིས་སྐྱབས་སུ་མཆི། །
མདོ་སྔགས་གསུང་རབ་ནམ་མཁའི་མཐའ་ཀླས་པར། །ཡོངས་སུ་
གསལ་བའི་རྣམ་དཔྱོད་མི་ལྡན་ཀྱང་། །རང་གིས་བསླབ་དགོས་ཤེས་བྱའི་ཁང་པ་
རུ། །འཇུག་ཐབས་ལུང་རིགས་སྒྲོན་མེ་འདི་ན་སྦྱར། །
དེ་ཡང་ཇི་སྐད་དུ། དཔལ་མགོན་འཕགས་པ་ཀླུ་སྒྲུབ་ཀྱི་ཞལ་སྔ་
ནས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་
བརྟེན། །ཞེས་འབྱུང་བ་ལྟར་སངས་རྒྱས་རྣམས་ཀྱིས་གདུལ་བྱ་རྗེས་སུ་བཟུང་བའི་
དོན་དུ་ཐེག་པ་ཆེ་ཆུང་གི་ཆོས་བསྟན་ནོ་ཅོག་ག་ཐམས་ཅད། བདེན་པ་གཉིས་ལ་བརྟེན་
ནས་གསུངས་ཤིང་། དེའི་ཕྱིར་ཐེག་དམན་གྱི་གྲུབ་མཐའ་སྨྲ་བ་བྱེ་མདོ་གཉིས་
དང༌། ཐེག་ཆེན་གྱི་གྲུབ་མཐའ་སྨྲ་བ་དབུ་སེམས་གཉིས་ཏེ་བཞི་ཀས་བདེན་གཉིས་
ཀྱི་རྣམ་བཞག་སོ་སོར་སྨྲ་བ་བྱེད་དེ།
དེ་ཡང་བྱེ་སྨྲས་ནི་མཛོད་ལས། གང་ལ་བཅོམ་དང་བློ་ཡིས་གཞན། །
བསལ་ན་དེའི་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་
ཡོད་གཞན་ནོ། །ཞེས་པ་ལྟར་རགས་པའི་དངོས་པོ་དང་། ཤེས་པའི་རྒྱུན་ནི་ཀུན་
རྫོབ་བདེན་པ་ཡིན་ལ། ནང་ཤེས་པ་སྐད་ཅིག་ཆ་མེད། ཕྱི་དངོས་པོ་རྡུལ་ཕྲན་ཆ་



ཐུབ་བསྟན་མཛེས་པའི་མཚན་བཟང་
85
མེད་རྣམས་དོན་དམ་བདེན་པ་ཡིན་ཞེས་འདོད་དོ། །
རིགས་པའི་རྗེས་འབྲང་གི་མདོ་སྡེ་པས་ནི་རྣམ་འགྲེལ་ལས། དོན་དམ་
དོན་བྱེད་ནུས་པ་གང་། །དེ་འདིར་དོན་དམ་ཡོད་པ་ཡིན། །གཞན་ནི་ཀུན་རྫོབ་ཡོད་
པ་སྟེ། །དེ་དག་རང་སྤྱིའི་མཚན་ཉིད་འདོད། །ཅེས་པ་ལྟར་ཀ་བ་དང་བུམ་པ་
སོགས་དངོས་པོ་རང་མཚན་དོན་དམ་བདེན་པ་དང་། ནམ་མཁའ་དང་བུམ་པའི་སྤྱི་
སོགས་དངོས་མེད་སྤྱི་མཚན་ཀུན་རྫོབ་བདེན་པ་ཡིན་ཞེས་འདོད་དོ། །ལུང་གི་རྗེས་
འབྲང་མདོ་སྡེ་པས་བདེན་གཉིས་འཇོག་ལུགས་མཛོད་དང་འདྲ་བས། སྔོན་གྱི་
མཁས་པ་ཕལ་ཆེ་བས་དེ་མདོ་སྡེ་སྤྱིའི་འདོད་པ་ལྟར་བྱས་པ་ནི་གཙོ་ཆེ་བ་ལ་
དགོངས་པའོ། །
ཐེག་ཆེན་སེམས་ཙམ་པས་ནི། ཡེ་ཤེས་སྙིང་པོའི་ཀུན་བཏུས་ལས། ཕྲ་
རབ་རྡུལ་ཡང་ཡོད་པ་མིན། །ཉམས་སུ་མྱོང་བ་རྨི་ལམ་འདྲ། །གཟུང་དང་འཛིན་
པ་ལས་གྲོལ་བ། །རྣམ་ཤེས་དམ་པའི་དོན་དུ་ཡོད། །ཅེས་གསུངས་པ་བཞིན་དུ་
གཟུང་འཛིན་གཉིས་སུ་སྣང་བའི་ཡུལ་དང་ཡུལ་ཅན་ནི་ཀུན་རྫོབ་བདེན་པ་
དང་། གཟུང་འཛིན་གཉིས་མེད་ཀྱི་ཤེས་པ་ཙམ་ནི་དོན་དམ་བདེན་པ་ཡིན་ཞེས་
འདོད་ལ་འདི་དག་གི་རྣམ་བཞག་རྒྱས་པ་ནི་གཞན་དུ་ཤེས་པར་བྱའོ། ། །
ཐེག་ཆེན་དབུ་མ་པ་ལ་ནང་གསེས་མང་པོ་ཡོད་ཀྱང་འདིར་ཐལ་འགྱུར་བའི་
ཁྱད་ཆོས་གཙོ་བོར་སྨོས་ན། དེ་ཡང་ཐལ་འགྱུར་བའི་རིང་ལུགས་འཛིན་པ་ལ་བོད་
འདིར་སྔ་ཕྱི་གཉིས་ཡོད་པ་ལས། ཐལ་འགྱུར་གསར་པའམ་བཀའ་གདམས་
གསར་མ་གྲགས་པའི་ལུགས་དེ་བཏང་སྙོམས་སུ་བྱས་ཏེ། ཇོ་བོ་བཀའ་བརྒྱུད་པ་



ཐུབ་བསྟན་མཛེས་པའི་མཚན་བཟང་
སོགས་ཐལ་འགྱུར་སྔ་རབས་པའི་ལུགས་ལས་ཇི་ལྟར་འབྱུང་བ་བཞིན། མདོར་
བསྡུས་ཤིང་གོ་བདེ་བར་བཀོད་པ་འདོད་ལ། རྒྱས་པར་ནི་རྒྱལ་དབང་བརྒྱད་པ་མི་
བསྐྱོད་རྡོ་རྗེ་དང་། ཀུན་མཁྱེན་པདྨ་དཀར་པོའི་གསུང་ལས་ཤེས་པར་བྱ་
ཞིང༌། ཕྱིས་ཀྱི་མཁས་དབང་དགེ་ཆོས་པའི་གསུང་ལས་ཀྱང་ཕྱོགས་ཙམ་ཞིག་
ཤེས་ནུས་པར་སྙམ་མོ། །
དེ་ཡང་དབུ་མ་ལ་འཇུག་པ་ལས། དངོས་ཀུན་ཡང་དག་བརྫུན་པར་
མཐོང་བ་ཡིས། །དངོས་རྙེད་ངོ་བོ་གཉིས་ནི་འཛིན་པར་འགྱུར། །ཡང་དག་མཐོང་
ཡུལ་གང་དེ་དེ་ཉིད་དེ། །མཐོང་བ་བརྫུན་པ་ཀུན་རྫོབ་བདེན་པར་གསུངས། །ཞེས་
འབྱུང་བ་བཞིན་དུ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཡོད་མེད་
རྟག་ཆད་སོགས་མཚན་མ་ཐམས་ཅད་གདོད་ནས་བྲལ་བ་ལ། འཕགས་ཆེན་
རྣམས་ཀྱི་མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱིས་སྤྲོས་པ་དང་མཚན་མ་
འགའ་ཡང་མཐོང་བ་མེད་པའི་ཚུལ་དུ་སོ་སོར་རང་རིག་པའི་ཡེ་ཤེས་ཀྱིས་གཟིགས་
པ་ལ་ནི། དོན་དམ་བདེན་པ་ཞེས་བྱ་ལ། ཡང་གཟུགས་ནས་རྣམ་མཁྱེན་བར་གྱི་
ཆོས་རྣམས་ལ་བྱིས་པ་སོ་སོའི་སྐྱེ་བོ་རྣམས་ཀྱི་ཡོད་དང་མེད་པ། གཅིག་དང་ཐ་
དད། བཟང་དང་ངན་སོགས་ཐོག་མེད་ནས་མ་རིག་པའི་མངོན་ཞེན་གྱི་སྒོ་
ནས། ཆོས་དང་གང་ཟག་ཇི་སྙེད་ཅིག་བཏགས་པ་ཐམས་ཅད་ཀུན་རྫོབ་བདེན་པ་
ཞེས་བྱ་ལ། མདོར་ན་འཕགས་པའི་གཟིགས་ངོར་བདེན་པ་དང༌། བྱིས་པའི་བློ་
ངོར་བདེན་པ་གཉིས་ལ་བྱའོ། །དེས་ན་བྱིས་པ་རྣམས་ཀྱིས་ཆོས་རྣམས་ལ་ངོ་བོ་
དང༌། ཁྱད་པར་སྒྲོ་བཏགས་པ་ཇི་སྙེད་པ་ཀུན་ཀུན་རྫོབ་བདེན་པ་ཞེས་བྱ་སྟེ། རྗེ་



བ་བསྟནམཛེས་པའི་མཚན་བཟང་
བཙུན་མི་ལས་ཚེ་རིང་མ་ལ་མ་གུར་དུ་གནང་བ་ལ། ཨེ་མ་སེམས་ཅན་མེད་གྱུར་
ནི༑ །དུས་གསུམ་སངས་རྒྱས་ཅི་ལས་བྱུང་། །རྒྱུ་མེད་འབྲས་བུ་མི་སྲིད་པས། །
ཀུན་རྫོབ་བདེན་པའི་དབང་དུ་ན། །འཁོར་བ་དང་ནི་མྱ་ངན་འདས། །ཐམས་ཅད་
ཡོད་ཅེས་ཐུབ་པས་གསུངས། །ཞེས་དང་། ཁྱེད་བློ་དམན་རྣམས་ཀྱི་བསམ་པ་
དང༌། །བསྟུན་ནས་ཀུན་མཁྱེན་སངས་རྒྱས་ཀྱིས། །ཐམས་ཅད་ཡོད་ཅེས་
གསུངས་པ་ཡིན། །ཞེས་གསུངས་པའོ། དཔལ་དུས་ཀྱི་འཁོར་ལོའི་འགྲེལ་ཆེན་
དྲི་མེད་འོད་ལས་ཀྱང་། གང་འཇིག་རྟེན་གྱི་ཀུན་རྫོབ་ཀྱི་བདེན་པ་ཡིན་པ་དེ་ནི། ཁ་
དོག་དང་། ཕྱག་དང༌། མཚན་མ་དང་། དབྱིབས་ཀྱི་མཚན་ཉིད་ཅན་ནོ། །ཞེས་
གསུངས་པ་བཞིན་ནོ། །ཡང་འཕགས་ཆེན་རྣམས་ཀྱིས་དེ་ཐམས་ཅད་གང་དུ་མ་
གཟིགས་ཤིང་འགའ་ཡང་མཐོང་མེད་ཀྱི་ཚུལ་དུ་མཐོང་བ་དེ་ལ་དོན་དམ་བདེན་པ་
ཞེས་བྱ་སྟེ། རྗེ་མི་ལས། དོན་དམ་བདེན་པའི་དབང་དུ་ན། །བགེགས་ལས་
སངས་རྒྱས་ཉིད་ཀྱང་མེད། །སྒོམ་པ་པོ་མེད་བསྒོམ་བྱ་མེད། །བགྲོད་བྱ་ས་དང་
ལམ་ཡང་མེད། །འབྲས་བུ་སྐུ་དང་ཡེ་ཤེས་མེད། །དེའི་ཕྱིར་མྱ་ངན་འདས་པ་
མེད། །མིང་དང་ཚིག་གིས་བཏགས་པ་ཙམ། །ཁམས་གསུམ་རྟེན་དང་གཡོ་བ་
བཅས། །གདོད་ནས་མ་གྲུབ་སྐྱེ་བ་མེད། །གཞི་མེད་ལྷན་ཅིག་སྐྱེས་པ་མེད། །
ལས་དང་ལས་ཀྱི་རྣམ་སྨིན་མེད། །དེའི་ཕྱིར་འཁོར་བའི་མིང་ཡང་མེད། །མཐར་
ཐུག་དོན་ལ་དེ་ལྟར་གདའ། །ཞེས་གསུངས་པ་དང་། ཡང་དུས་འཁོར་འགྲེལ་
ཆེན་ལས། གང་དོན་དམ་པའི་བདེན་པ་ཡིན་པ་དེ་ནི་ཁ་དོག་དང་། ཕྱག་
དང་། མཚན་མ་དང་། དབྱིབས་དང་བྲལ་བའོ། །ཞེས་གསུངས་པ་ལྟར་རོ། །



88
ཐུབ་བསྟན་མཛེས་པའི་མཚན་བཟང་
དེ་ལྟར་བདེན་པ་གཉིས་པོ་བཞག་པ་དེ་ཡང་དོན་ལ་ཐ་དད་པ་མ་ཡིན་གྱི། འཁྲུལ་བ་
དང་མ་འཁྲུལ་བའི་བློ་ལ་ལྟོས་ཏེ། སོ་སོར་དབྱེ་བ་བྱས་པ་ཙམ་མོ། །དབྱེ་བ་བྱས་
པ་ཡང་བྱིས་པ་རྣམས་ཀྱི་བློ་ངོར་བྱིས་པས་མཐོང་བ་ཐམས་ཅད་བརྫུན་པར་སླུ་བའི་
ཆོས་ཅན་ནོ་ཞེས་བཞག་པའི་ཕྱིར་དུ་ཀུན་རྫོབ་དང་། བྱིས་པ་རྣམས་ཀྱིས་ཇི་ལྟར་
མཐོང་ཞིང་བཏགས་པ་ཐམས་ཅད་འཕགས་པ་རྣམས་ཀྱིས་འགའ་ཡང་མ་གཟིགས་
པས་འཕགས་པས་མ་གཟིགས་ཤིང་མ་རྙེད་པ་དེ། དོན་ལ་གནས་སོ་ཞེས་ཤེས་
པའི་ཆེད་དུ་དོན་དམ་བཞག་ཅིང་། གཉིས་པོ་སོ་སོའི་ངོར་བདེན་པས་ན་བདེན་པ་
ཞེས་སྨོས་པའོ། །བདེན་པ་གཉིས་ཀ་ཡང་གཞན་ངོར་བྱིས་པའི་བློ་ལ་བལྟོས་ཏེ་
དགོས་དབང་གིས་དེ་ལྟར་གསུངས་པ་ཡིན་གྱི། དོན་ལ་གཉིས་སུ་ཡོན་པས་ནི་མ་
ཡིན་ཏེ། རིགས་པ་དྲུག་ཅུ་པ་ལས། དེ་ཉིད་མ་མཐོང་འཇིག་རྟེན་དང་། །མྱ་ངན་
འདས་པ་རློམ་སེམས་ཏེ། །ཞེས་དང་། སྤྱོད་འཇུག་ལས། མྱ་ངན་འདས་དང་མ་
འདས་པའང་། །དེ་ཉིད་དུ་ནི་ཁྱད་པར་མེད། །ཅེས་གསུངས་པ་ལྟར་རོ། །གཅིག་
ཀྱང་མ་ཡིན་ཏེ། གཉིས་མ་གྲུབ་པའི་ཕྱིར་རོ། །དེའི་ཕྱིར་བོད་སྔ་མ་ཁ་ཅིག་དོན་ལ་
བདེན་པ་གཉིས་ཐ་དད་པར་འདོད་པ་དང་། བོད་ཕྱི་མ་འགའ་ཞིག་བདེན་གཉིས་ངོ་
བོ་གཅིག་པར་འདོད་པ་ཐམས་ཅད་འཐད་པ་མ་ཡིན་ཏེ། དགོངས་འགྲེལ་
ལས། འདུ་བྱེད་ཁམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་
མཚན་ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་བཞིན་མ་
ཡིན་ཞུགས་པ་ཡིན། །ཞེས་དང་། དབུ་མའི་བསྟན་བཅོས་བཞི་བརྒྱ་པ་
ལས། ཡོད་དང་མེད་དང་ཡོད་མེད་ཅེས། །གང་ལ་ཕྱོགས་ནི་ཡོད་མིན་པ། །དེ་



ཐུབ་བསྟན་མཛེས་པའི་མཚན་བཟང་
ལ་ཡུན་ནི་རིང་པོ་ལའང་། །ཀླན་ཀ་བརྗོད་པར་མི་ནུས་སོ། །ཞེས་གསུངས་པའི་
ཕྱིར་རོ། །གཞན་ཡང་ལུང་མང་ངོ་། །འོ་ན་དབུ་མ་པ་རང་ལུགས་ལ་བདེན་གཉིས་
གཅིག་དང་ཐ་དད་གང་རུང་ཞིག་ཁས་ལེན་མི་དགོས་སམ་ཞེ་ན། མི་དགོས་
ཏེ། མགོན་པོ་ཀླུས། ང་ལ་ཁས་ལེན་མེད་པས་ན། །ང་ནི་སྐྱོན་མེད་ཁོ་ནའོ། །
ཞེས་གསུངས་སོ། །དེ་ལྟར་ཁས་ལེན་བྲལ་བའི་རྒྱུ་མཚན་ཡང་ཀུན་མཁྱེན་པདྨ་
དཀར་པོས། མ་བརྟགས་ངོས་ན་མཆོད་བྱ་མཆོད་བྱེད་བདེན། །བརྟགས་པའི་ངོ་ན་
ཅི་ཡང་མ་གྲུབ་པས། །ཞེས་གསུངས་པ་བཞིན་དུ་བརྟགས་ཤིང་དཔྱད་ན་བདེན་
གཉིས་གཞི་གྲུབ་མ་གྲུབ་དང་། གཅིག་དང་ཐ་དད་གང་དུ་ཡང་སྨྲ་བསམ་བརྗོད་པ་
དང་བྲལ་བའི་ཕྱིར། བདེན་གཉིས་ངོ་བོ་གཅིག་དང་ཐ་དད་གང་དུའང་རྟོག་པ་ག་ལ་
བྱེད་དེ། སྤྲོས་བྲལ་ཟུང་འཇུག་ཆེན་པོ་ཡིན་པའི་ཕྱིར་རོ། །དོན་འདི་ལ་དགོངས་
ནས་ཡང་རྗེ་མི་ལས། ཡོད་པ་དངོས་པོར་སྣང་བ་དང་། །མེད་པ་སྟོང་པའི་ཆོས་
ཉིད་གཉིས། །ངོ་བོ་དབྱེར་མེད་རོ་གཅིག་པས། །རང་རིག་གཞན་རིག་ཡོད་མིན་
ཏེ། །ཐམས་ཅད་ཟུང་འཇུག་ཡངས་པ་ཡིན། །དེ་ལྟར་རྟོགས་པའི་མཁས་པ་
ཡིས། །རྣམ་ཤེས་མ་མཐོང་ཡེ་ཤེས་མཐོང་། །སེམས་ཅན་མ་མཐོང་སངས་རྒྱས་
མཐོང་། །ཆོས་ཅན་མ་མཐོང་ཆོས་ཉིད་ཐོང༌། །དེ་ལས་སྙིང་རྗེ་ཤུགས་འབྱུང་
སྟེ། །སྟོབས་དང་མི་འཇིགས་གཟུངས་ལ་སོགས། །སངས་རྒྱས་ཡོན་ཏན་གང་
ཡིན་པ། །ནོར་བུ་རིན་ཆེན་ཚུལ་དུ་འབྱུང་། །དེ་རྣལ་འབྱོར་ང་ཡི་རྟོགས་ཚད་
ཡིན། །ཞེས་བྱ་བ་ལ་སོགས་པ་གསུངས་སོ། །དེ་བཞིན་དུ་བཀའ་བརྒྱུད་རིན་པོ་ཆེ་
རྗེ་སྒམ་པོ་པའི་ཞལ་སྔ་ནས། ལྷན་ཅིག་སྐྱེས་པའི་རྣམ་ཤེས་འདི། །ཡེ་ཤེས་ཡིན་



ཐུབ་བསྟན་མཛེས་པའི་མཚན་བཟང་
པ་བཙིར་གྱིས་ཟུང་། །ངེས་ཤེས་སྐྱེས་ན་དེ་ཉིད་མཐོང་།སེམས་ལས་བྱུང་བའི་རྣམ་
རྟོག་འདི། །དོན་དམ་ཡིན་པ་བཙིར་གྱིས་ཟུང་། །ཉམས་སུ་མྱོང་ན་སྙིང་པོ་
མཐོང་། །བརྟགས་པའི་བག་ཆགས་སྣང་གྲགས་འདི། །ཆོས་སྐུ་ཡིན་པ་བཙིར་
གྱིས་ཟུངས། །རྟོགས་པ་ཐོབ་ན་བདེན་པ་མཐོང་། །ཞེས་དང་། བདེ་གཤེགས་
ཕག་མོ་གྲུ་པས། བདག་འཛིན་ཉོན་མོངས་རྦ་ཀློང་དེ། །དུས་གསུམ་སངས་རྒྱས་
ཡེ་ཤེས་ཡིན། །རྣམ་རྟོག་མ་རིག་མུན་པ་དེ། །སྤྲོས་བྲལ་འོད་གསལ་ཆེན་པོ་
ཡིན། །ཉོན་མོངས་དུག་གསུམ་འབར་བ་དེ། །ཡེ་ཤེས་རྒྱལ་བའི་དཀྱིལ་འཁོར་
ཡིན། །ཞེས་དང་། རྗེ་དུས་གསུམ་མཁྱེན་པའི་ཞལ་ནས། འཁོར་འདས་གཉིས་
སུ་མེད་པར་འདུག །རེ་དོགས་གཉིས་དང་བྲལ་ལམ་སེམས། །རླུང་སེམས་
གཉིས་སུ་མེད་པར་འདུག །རྩ་རླུང་སྒོམ་པ་ཤོལ་ལམ་སེམས། །སྣང་སེམས་
གཉིས་སུ་མེད་པར་འདུག །གཟུང་འཛིན་གཉིས་དང་བྲལ་ལམ་སེམས། །ཞེས་
དང༌། གྲུབ་ཐོབ་གླིང་གིས། སྔར་འདྲིས་ཀྱི་མི་དང་འཕྲད་པ་བཞིན། །རྣམ་རྟོག་
ཆོས་སྐུ་ངོ་ཤེས་པས། །སྐྱོན་ཡོན་དུ་འཛིན་པ་སྟོར་ནས་ཐལ། །དགག་སྒྲུབ་བྱ་རྒྱུ་
མི་འདའ་འོ། །མུན་པ་ལ་ཁྲི་གདུགས་ཤར་བ་ལྟར། །རྟོགས་པ་ནང་ནས་ཤར་
ལགས་པས། །གྲུབ་མཐའི་ཁས་ལེན་སྟོར་ནས་ཐལ། །ཐ་སྙད་བཤད་རྒྱུ་མི་འདའོ།
།ཞེས་དང་། ཆོས་རྗེ་གཙང་པ་རྒྱ་རས་ཀྱིས། སེམས་གཞི་རྩ་བྲལ་བའི་དོན་རྟོགས་
པས། །འཁོར་འདས་ངོ་བོ་གཅིག་ཏུ་འདྲེས། །དགག་སྒྲུབ་བྱ་རྒྱུ་མ་མཐོང་ངོ༌། །
བདག་གི་ལྟ་བའི་གདེང་ཚད་ཡིན། །ཞེས་དང་། ཐ་མལ་རྣམ་རྟོག་རང་ག་འདི། །
ཆོས་ཀྱི་སྐུ་རུ་ངོ་ཤེས་པས། །རྒྱལ་བའི་དཀྱིལ་འཁོར་ལྷུན་གྱིས་གྲུབ། །བདག་གི་



ཐུབ་བསྟན་མཛེས་པའི་མཚན་བཟང་
འབྲས་བུའི་གདེང་ཚད་ཡིན། །ཞེས་གསུངས་པ་དང་། རྗེ་ལྷ་རྩེ་བས། གཞི་མ་
བཅོས་གཉུག་མ་ཆོས་ཀྱི་སྐུ། །ལམ་འགག་མེད་གང་ཤར་སྤྲུལ་པའི་སྐུ། །དོན་
གཉིས་མེད་ཟུང་འཇུག་ལོངས་སྤྱོད་རྫོགས། །བདག་སེམས་ཉིད་ངང་དུ་དབྱེར་མེད་
ཀྱང་། །ཞེས་དང་། རྗེ་གྲུབ་པའི་དབང་ཕྱུག་བསོད་ནམས་རྒྱ་མཚོའི་ཞལ་
ནས། རྣམ་རྟོག་ཉོན་མོངས་གང་ཤར་ཡང་། །སྒྲིབ་གཡོགས་བྲལ་བའི་འོད་
གསལ་ལས། །བརྗེད་ཡེངས་ལུང་མ་བསྟན་དང་བྲལ། །སེམས་ཉིད་ལྷན་སྐྱེས་
ཆོས་སྐུ་ལ། །རྣམ་རྟོག་ལྷན་སྐྱེས་ཆོས་སྐུའི་འོད། །ཅེས་པའི་མིང་དོན་ལྡན་
པའོ། །ཞེས་དང་། དཔལ་རིག་པ་འཛིན་པ་ཆེན་པོ་རྡོ་རྗེ་དྲག་པོའི་ཞལ་ནས་
ཀྱང་། དུག་ལྔའི་ཀུན་རྟོག་ཕྲ་རགས་སྦོམ་གསུམ་སོགས། ཅི་ཤར་ཅིར་སྣང་ཆོས་
ཉིད་རོལ་པར་ཁྱེར། །སྣང་སྲིད་འཁོར་འདས་བདེན་མེད་སྒྱུ་མར་སྦྱོངས། །ལམ་
ཁྱེར་མཐར་ཐུག་ཡིན་ནོ་སྙིང་གཏམ་ཡིན། །ཞེས་སོགས་མཐའ་ཡས་པ་གསུངས་
པ་ཐམས་ཅད་ཀྱང་གང་ཟག་དངོས་འཛིན་གྱི་ནད་ཆེན་ཐེབས་པ་རྣམས་ཀྱིས། ཀུན་
རྫོབ་རྣམ་རྟོག་དང་། དོན་དམ་ཆོས་སྐུ་ལ་མཆོག་དམན་གྱི་ཁྱད་པར་ཆེན་པོ་ཡོད་དོ་
སྙམ་པའི་རྟོག་པ་ལྡོག་པའི་ཆེད་དུ་གཙོ་བོར་ཐ་དད་པ་བཀག་སྟེ། མཉམ་པ་ཉིད་
དང༌། གཞན་མ་ཡིན་པའི་ཚུལ་གྱིས་ངོ་བོ་གཅིག་པ་ལྟར་གསུངས་པ་ཡིན་
གྱི བདེན་གཉིས་ཀྱི་དོན་ཅན་རྣམ་རྟོག་ཆོས་སྐུ་འཁོར་འདས་སོགས་ངོ་བོ་གཅིག་
ཡིན་པར་སྒྲུབ་པ་ནི་མ་ཡིན་ཏེ། རྣམ་རྟོག་ཆོས་སྐུ་དོན་ལ་ཐ་དད་བཀག་པས་ངོ་བོ་
གཅིག་པ་ཡང་ཁེགས་པའི་ཕྱིར་ཏེ། འབྲེལ་ཟླ་ཐ་དད་པ་མེད་ན། འབྲེལ་ཆོས་ཐ་
དད་པ་དག་ངོ་བོ་གཅིག་པ་ཡོད་པར་མི་འགྲུབ་པའི་ཕྱིར་རོ། །གཅིག་དང་ཐ་



ཐུབ་བསྟན་མཛེས་པའི་མཚན་བཟང་
དད། ཡོད་དང་མེད་པ་ནི་ཕན་ཚུན་ལྟོས་ནས་གཞག་དགོས་ཏེ། མདོ་ལས། ཡོད་
པའི་ཟླས་དྲངས་མེད་པ་སྟེ། །ཡོད་པའང་མེད་པའི་ཟླས་དྲངས་སོ། །དེ་བས་མེད་
པར་ཤེས་མི་བྱ། །ཡོད་པར་ཡང་ནི་མི་རྟོག་གོ། །ཞེས་གསུངས་པས་སོ། །དེས་
ན་ལུང་དེ་རྣམ་ཀྱིས་ནི་བཀའ་བརྒྱུད་རིན་པོ་ཆེས་བཞེད་པའི་རྣམ་རྟོག་ཆོས་
སྐུ། གཞི་འབྲས་དབྱེར་མེད། བདེན་གཉིས་ཟུང་འཇུག་གི་དོན་སོགས་སྐུལ་བ་
དང་ལྡན་པ་དག་གིས་ཇི་བཞིན་ཁོང་དུ་ཆུད་པར་ནུས་པས་འདིར་ཡང་ཚེགས་ལ་མ་
ལྟོས་པར་དྲངས་པ་ཡིན་ནོ། །
དེ་ལྟར་ཡབ་མེས་ཇོ་བོ་བཀའ་བརྒྱུད་པའི་བླ་མ་གསེར་རིའི་ཕྲེང་བ་ལྟ་བུ་
རྣམས་ཀྱིས་སྣང་བ་ཐམས་ཅད་སེམས་སུ་བཤད། སེམས་སྤྲོས་བྲལ་སྟོང་ཉིད་དུ་
བཤད་ནས་རྗེས་འཇུག་རྣམས་བློ་འདས་ཕྱག་རྒྱ་ཆེན་པོ་ལ་སྦྱོར་བ་མཛད་པ་བཞིན་
དུ། ཕྱིས་བྱོན་གྲུབ་མཐའ་གཞན་གྱི་མཁས་གྲུབ་ཉམས་མྱོང་ཅན་རྣམས་ཀྱིས་ཀྱང་
བསུངས་ཏེ། རྒྱལ་སྲས་ཐོགས་མེད་བཟང་པོས། ཇི་ལྟར་སྣང་བ་འདི་དག་རང་གི་
སེམས། །སེམས་ཉིད་གདོད་ནས་སྤྲོས་པའི་མཐའ་དང་བྲལ། །དེ་ཉིད་ཤེས་ནས་
གཟུང་འཛིན་མཚན་མ་རྣམས། །ཡིད་ལ་མི་བྱེད་རྒྱལ་སྲས་ལག་ལེན་ཡིན། །ཞེས་
གསུངས་སོ། །དེས་ན་སྣང་བ་སེམས་སུ་བཤད་པ་ཙམ་གྱིས་སེམས་ཙམ་པའི་
ལུགས་ལ་སྐྱེལ་བ་ནི། མདོ་སྔགས་སྤྱི་དང་ཁྱད་པར་སྔགས་བླ་མེད་ལ་ཡེ་མ་
འདྲིས་པའི་གཏམ་མོ། །མདོར་ན་གཟུགས་ནས་རྣམ་མཁྱེན་བར་གྱི་ཆོས་ཐམས་
ཅད་གདོད་ནས་སྤྲོས་པ་དང་མཚན་མ་ཁས་ལེན་ཐམས་ཅད་བྲལ་ཞིང་ཉེ་བར་ཞི་བ་
ཡིན་གྱི། འཕགས་པས་གཟིགས་ནས་སྤྲོས་བྲལ་དུ་སོང་བའམ། རིགས་པས་



ཐུབ་བསྟནམཛེས་པའིམཚན་བཟང་
དཔྱད་ནས་སྤྲོས་བྲལ་དུ་སོང་བའམ། སྟོང་ཉིད་ཀྱིས་སྤྲོས་བྲལ་དུ་བྱས་པའམ། ཟླ་
བ་གྲགས་པས་ཁས་ལེན་མེད་པར་བྱས་པ་ལྟ་བུ་ནི་མ་ཡིན་ནོ། །དེའི་ཕྱིར་དོན་ལ་
འཕགས་པས་གཟིགས་པ་ལྟར་བདེན་པ་གཉིས་ཀ་གདོད་ནས་སྤྲོས་དང་བྲལ་བས་
ནམ་མཁར་ཡིག་སོགས་འགོད་པ་མི་ནུས་པ་ལྟར་སྨྲ་བསམ་བརྗོད་པ་དང་བྲལ་
ཡང་། བཅོམ་ལྡན་འདས་ཀྱིས། འཇིག་རྟེན་ནི་ང་དང་རྩོད་པར་བྱེད་ཀྱི། ང་ནི་
འཇིག་རྟེན་དང་ལྷན་ཅིག་རྩོད་པར་མི་བྱེད་དོ། །འཇིག་རྟེན་ན་གང་ཡོད་པར་འདོད་
པ་དེ་ཉིད་ང་ཡང་ཡོད་པར་འདོད་དོ། །འཇིག་རྟེན་ན་གང་མེད་པར་འདོད་པ་དེ་ཉིད་
ང་ཡང་མེད་པར་འདོད་དོ་ཞེས་བཀའ་སྩལ་པ་དང༌། དཔལ་ལྡན་ཟླ་བ་གྲགས་
པས། ཇི་ལྟར་ཁྱོད་ཀྱི་གཞན་དབང་དངོས་འདོད་ལྟར། །ཀུན་རྫོབ་ཀྱང་ནི་བདག་
གིས་ཁས་མ་བླངས། །འབྲས་ཕྱིར་འདི་དག་མེད་ཀྱང་ཡོད་དོ་ཞེས། །འཇིག་རྟེན་
ངོར་བྱས་བདག་ནི་སྨྲ་བར་བྱེད། །ཅེས་གསལ་བར་གསུངས་པ་བཞིན་དུ་གཞན་
འཇིག་རྟེན་པ་རྣམས་ཀྱི་ངོར་དེ་ཁོ་ན་ཉིད་རྟོགས་པའི་ཆེད་དུ། འཇིག་རྟེན་གྱི་བདེན་
བརྫུན་གྱི་ཐ་སྙད་སོགས་དང་སྒོ་བསྟུན་ནས་བཅོམ་ལྡན་འདས་ཀྱིས་བདེན་གཉིས་ཀྱི་
རྣམ་བཞག་མཛད་ཀྱི། འཕགས་པ་དབུ་མ་པ་རྣམས་ཀྱི་གཟིགས་ངོར་སྨྲ་བསམ་ ་
བརྗོད་པ་དང་བྲལ་བས་རང་ལུགས་ལ་བདེན་གཉིས་ཀྱི་མཚན་མ་གྲུབ་པ་ཞིག་ལྟ་ག་
ལ་ཡོད་དེ། དགྲ་ཅན་ཟིན་གྱིས་ཡུམ་ལ་བསྟོད་པ་ལས། སྨྲ་བསམ་བརྗོད་མེད་
ཤེས་རབ་ཕ་རོལ་ཕྱིན། །མ་སྐྱེས་མ་འགག་ནམ་མཁའི་ངོ་བོ་ཉིད། །སོ་སོ་རང་
རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །
ཞེས་དང་། དཔལ་དུས་ཀྱི་འཁོར་ལོའི་འགྲེལ་ཆེན་ལས། འདིར་རྣལ་འབྱོར་པ་



ཐུབ་བསྟན་མཛེས་པའི་མཚནབཟང་
རྣམས་ཀྱིས་ཕྱོགས་སུ་འཛིན་པ་ཐམས་ཅད་ཉམས་པར་བྱ་བའི་སླད་དུ། རྡོ་རྗེ་རྣལ་
འབྱོར་རིགས་མེད་པ། རྟག་པ་དང་ཆད་པ་སྤངས་པ། ལོ་ཀ་པའི་དཔེ་ལས་འདས་
པ། ཡོད་པ་དང་མེད་པའི་བློ་ཡོངས་སུ་སྤངས་པ། གཞོན་ནུ་མའི་མེ་ལོང་ལ་པྲ་
ཕབ་པ་བཞིན་རང་གི་སེམས་ཀྱིས་མ་བརྟགས་པར་མངོན་སུམ་དུ་མཐོང་བ། ཡིད་
ཆེས་པའི་དོན་ཅན། རྣམ་པ་ཐམས་ཅད་པ། ནམ་མཁའ་ལས་བྱུང་བ་ཀུན་ཏུ་བཟང་
པོ། དབང་པོ་ཐམས་ཅད་པ། སེམས་ཅན་ཐམས་ཅད་ཀྱི་བདག་ཉིད་དུ་གནས་
པ། ལྷན་ཅིག་སྐྱེས་པའི་དགའ་བ། གཏན་ཚིགས་དང་དཔེ་སྤངས་པ་ཞེས་སོགས་
གསུངས་པ་ལྟར་རོ། །
ད་ནི་གོང་སྨོས་ཐམས་ཅད་ཀྱི་དོན་ཧྲིལ་གྱིས་དྲིལ་ན། བློ་སྨྲ་བརྗོད་དང་
བཅས་པ་ཀུན་རྫོབ་བདེན་པའི་དོན་དང་། བློ་འདས་སྨྲ་བསམ་བརྗོད་མེད་དོན་དམ་
བདེན་པའི་དོན་ཞེས་ཁོ་བོ་ཅག་གི་བླ་མ་དམ་པ་ཡབ་སྲས་ཟུང་གི་གསུང་རྒྱུན་ལས་
བྱུང་བ་བཞིན་དུ་བཟུང་ན་དོན་གནད་ཐམས་ཅད་ཚང་བར་འདུག་སྟེ། འཕགས་པ་
བདེན་གཉིས་ལ་འཇུག་པ་ལས། ལྷའི་བུ་གལ་ཏེ་དོན་དམ་པར་ན། དོན་དམ་པའི་
བདེན་པ་ལུས་དང་ངག་དང་ཡིད་ཀྱི་ཡུལ་གྱི་རང་བཞིན་དུ་འགྱུར་ན་ནི། དོན་དམ་ །
པའི་བདེན་པ་ཞེས་བྱ་བའི་གྲངས་སུ་མི་འགྲོ་སྟེ། ཀུན་རྫོབ་བདེན་པ་ཉིད་དུ་འགྱུར་
རོ། །འོན་ཀྱང་ལྷའི་བུ་དོན་དམ་པར་ན་དོན་དམ་པའི་བདེན་པ་ནི་ཐ་སྙད་ཐམས་ཅད་
ལས་འདས་པ། བྱེ་བྲག་མེད་པ། མ་སྐྱེས་པ། མ་འགག་པ། སྨྲ་བར་བྱ་བ་
དང་། སྨྲ་བ་དང་། ཤེས་པར་བྱ་བ་དང་། ཤེས་པ་དང་བྲལ་བའོ། །ཞེས་
དང་། སྤྱོད་འཇུག་ལས། ཀུན་རྫོབ་དང་ནི་དོན་དམ་སྟེ། །འདི་ནི་བདེན་པ་གཉིས་



ཐུབ་བསྟན་མཛེས་པའི་མཚན་བཟང་
95
སུ་འདོད། །དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་བརྗོད། །
ཅེས་གསལ་བར་གསུངས་པ་ལྟར་རོ། །ཁྱད་པར་དུ་དོན་དམ་བློའི་ཡུལ་མིན་པ་
དང་། བློ་དང་ཡིད་དང་སེམས་དང་སེམས་ལས་བྱུང་བའི་འདུ་བྱེད་ཐམས་ཅད་དོན་
དམ་ལ་འཇུག་པ་ན་ཉེ་བར་ཞི་བ་ནི། ཞི་བ་ལྷས། གང་ཚེ་དངོས་དང་དངོས་མེད་
དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་
པ་མེད་པར་རབ་ཏུ་ཞི། །ཞེས་དང་། ཡང་དུས་འཁོར་འགྲེལ་ཆེན་ལས། ཇི་སྲིད་
དུ་འཇིག་རྟེན་པའི་ཡོད་པ་དེ་སྲིད་དུ་ཆོས་རྣམས་གཅིག་དང་དུ་མར་རྣམ་པར་དཔྱོད་
དེ། སྐད་ཅིག་མའི་སེམས་སྣང་བའི་ཕྱིར་རོ། །གང་གི་ཚེ་སེམས་སྐད་ཅིག་གི་
ཆོས་དང་བྲལ་བ་དེའི་ཚེ་རང་བཞིན་མེད་པ་ཞེས་བརྗོད་དོ། །དེའི་ཕྱིར་རང་བཞིན་
མེད་པའི་ཕྱོགས་ནི་བཅོམ་ལྡན་འདས་ཀྱིས་ཕྱོགས་མེད་པར་གསུངས་སོ། །ཕྱོགས་
ཞེས་བྱ་བ་ནི། དངོས་པོ་དང་དངོས་པོ་མེད་པ་དང༌། ཡོད་པ་དང་མེད་པ་
དང༌། ཡིན་པ་དང་མ་ཡིན་པ་དང་། གཅིག་དང་གཅིག་མ་ཡིན་པ་དང་། རྟག་པ་
དང་ཆད་པ་དང་། ཆགས་པ་དང་ཆགས་པ་མ་ཡིན་པ་དང་། ཞེ་སྡང་དང་ཞེ་སྡང་
མ་ཡིན་པ་དང་། གཏི་མུག་དང་གཏི་མུག་མ་ཡིན་པ་ཞེ་པ་དེ་ལྟ་བུ་ལ་སོགས་པ་ནི་
ཕྱོགས་ཏེ། ཕན་ཚུན་ལྟོས་པ་དང་བཅས་པའི་ཕྱིར་རོ། །ཕྱོགས་འདི་དག་བྲལ་བ་
ནི། སངས་རྒྱས་རྣམས་ཀྱི་མི་གནས་པའི་མྱ་ངན་ལས་འདས་པ་རང་བཞིན་མེད་པ་
སྟེ། སྐད་ཅིག་གཅིག་དང་དུ་མ་དང་བྲལ་བའི་ཡེ་ཤེས་རྒྱལ་བ་རྣམས་ཀྱིས་དེ་ཁོ་ན་
ཉིད་ཅེས་གསུངས་སོ། །ཞེས་འབྱུང་བ་ལྟར་རོ། །དོན་དེ་ལ་དགོངས་ནས་རྒྱལ་
དབང་ཆོས་རྗེས། བློས་བྱས་ཀྱི་ལྟ་བ་བཟང་ཡང་འཇིག །བློ་འདས་ལ་ལྟ་བའི་



9
6
ཐུབ་བསྟན་མཛེས་པའི་མཚན་བཟང་
L6
མིང་ཡང་མེད། །བལྟ་བྱ་དང་ལྟ་བྱེད་དབྱེར་མེད་པ། །ངེས་པ་དེ་བླ་མའི་དྲིན་ལས་
རྙེད། །ཅེས་གསུངས་པས་སོ། །འདི་ནི་མདོ་སྔགས་ངེས་དོན་མཐའ་དག་གི་སྲོག་
གནད་ཕུལ་དུ་བྱུང་བའི་དོན་ཡིན་ཏེ། གྲུབ་པའི་སྤྱི་མེས་དཔལ་ས་ར་ཧ་དང་། ཤ་
ཝ་རི་པ་སོགས་དང་། རྣལ་འབྱོར་གྱི་དབང་ཕྱུག་ཏཻ་ལོ་པ་ནས། པཎ་ཆེན་ནཱ་རོ་ཏ་
པ་སོགས་ལས། རྗེ་བཙུན་མར་པ་དང་མི་ལ་སོགས་ལ་ཉེ་བར་བརྒྱུད་པའི་ཡིད་ལ་
མི་བྱེད་པའི་བློ་འདས་ཕྱག་རྒྱ་ཆེན་པོའི་ཆོས་ཚུལ་ཞེས་བྱ་བ་ཡང་དེ་ཉིད་ལས་མ་
འདས་སོ། །
སླར་སྨྲས་པ། དཔག་ཡས་གཞུང་ལུགས་རྒྱ་མཚོའི་ཕ་མཐའ་རུ། །སྒྲོལ་
ཐབས་ལུང་རིགས་གྲུ་བཟང་འདི་བསྐྲུན་པས། །བློ་གསལ་དོན་མཐུན་ཚོགས་
རྣམས་དགྱེས་བཞིན་པར། །མན་ངག་ཡིད་བཞིན་ནོར་བུ་ལོངས་པར་མཛོད། །
འོན་ཀྱང་བདེན་གཉིས་ཆོས་ཚུལ་རྒྱ་མཚོ་ཆེ། །མཐའ་དག་འདྲེན་པའི་
སྤོབས་པ་མི་ལྡན་ཡང་། །ལུང་རིགས་ཟིལ་པ་དཀར་པོ་ཅུང་འཐོར་བས། །སྐལ་
བཟང་ཚ་གདུང་སེལ་བར་མ་བྱས་སམ། །
འདི་འབད་དགེ་བའི་སྣང་བྱེད་གསར་པའི་མཐུས། །ཐུབ་བསྟན་དྲི་མ་མེད་
པའི་འོད་ཟེར་འབུམ། །ཡངས་པའི་རྒྱལ་ཁམས་ཀུན་ཏུ་འཕྲོ་བ་དང་། །བློ་གསལ་
བློ་ཡི་པད་མོ་བཞད་གྱུར་ཅིག །
ཅེས་བདེན་གཉིས་ཀྱི་རྣམ་བཞག་ལུང་རིགས་གསལ་བའི་སྒྲོན་མེ་ཞེས་བྱ་བ་འདི་
ནི། མཁས་དང་བཙུན་པའི་བདག་ཉིད་ལུགས་གཉིས་ཀྱི་མཆེད་པོ་འཇམ་དབྱངས་ཉི་མ་མཆོག་
ནས། མདོར་བསྡུས་གོ་སླ་བ་འདི་འདྲ་ཞིག་དགོས་ཞེས་ཡང་ཡང་བསྐུལ་བར་བརྟེན། བཀའ་



ཐུབ་བསྟན་མཛེས་པའི་མཚན་བཟང་
97
ངོམ་ལྡོག་ཙམ་དུ། རང་ལ་ཡིད་རྟོན་པའི་རིགས་རྒོད་དང་། དེ་དང་བསྟན་པའི་ལུང་ཙམ་ལ་སྙིང་
པོ་མ་རློམ་པར། ཆོས་ཉིད་ཀྱི་བདེན་པ་གཟིགས་པའི་སྔོན་བྱོན་མཁས་གྲུབ་རྣམས་ཀྱི་ལུང་རིགས་
རྣམས་སོར་བཞག་བྱས། བརྒྱུད་ལྡན་བླ་མ་དམ་པའི་གསུང་སྒྲོས་ཀྱི་ཟུར་ཅུང་ཟད་བརྒྱན་
ཏེ། དཔལ་འབྲུག་པ་ཐམས་ཅད་མཁྱེན་ཅིང་གཟིགས་པ་ཡབ་སྲས་ཀྱི་བསྟན་པ་ལ་ཞུགས་པའི་དུས་
མཐའི་དགེ་སྦྱོང་སྙོམ་ལས་པ་འཕྲིན་ལས་རྡོ་རྗེས། མཁས་དང་གྲུབ་པའི་བསྟི་གནས། ཆོས་སྡེ་
ཆེན་པོ་འཛི་བཀྲ་ཤིས་ཐུབ་བསྟན་ཆོས་གླིང་དུ་བྲིས་པ་དེ་ཉིད་ཕྱིས་སུ་དག་བཅོས་བཅས་ཕུལ་
བའོ།། །།
༄༅། །ཆོས་སྲིད་ཟུང་འབྲེལ་ཡོད་མེད་ལ་ཅུང་ཟད་དཔྱད་པ་ལུགས་གཉིས་
གསལ་བའི་མེ་ལོང་ཞེས་བྱ་བ།
༄༅། །ན་མོ་གུ་རུ་ལོ་ཀེ་ཤྭ་ར་ཡ། །ཕྱག་སྟོང་འཁོར་ལོའི་སྒྱུར་བའི་རྒྱལ་པོ་
སྟོང་། །སྤྱན་སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་
དེ་ལ་དེར་སྟོན་པ། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །
མཐའ་འཁོབ་མུན་གླིང་བོད་ཀྱི་ཡུལ་ལྗོངས་སུ། །ཆོས་སྲིད་འོད་ཟེར་འཕྲོ་
བའི་བདག་རྐྱེན་ལས། །མཁས་གྲུབ་པད་མོ་བྱེ་བ་འཕེལ་བའི་གཉེན། །ཆོས་རྒྱལ་
མེས་དབོན་བཀའ་དྲིན་སླར་ཡང་དྲན། །
ཞེས་དུས་ཀྱི་མཐར་ཡང་བཀའ་དྲིན་རྗེས་སུ་དྲན་པའི་ཤིས་པ་བརྗོད་པས་
མདུན་བསུས་ཏེ། གང་གླེང་བར་བྱ་ན། དེང་སང་ཁ་ཅིག་ན་རེ། ཆོས་ནི་མི་
རིགས་དང་སྤྱི་ཚོགས་ཡར་རྒྱས་ལ་གནོད་པའི་དུག་དང་། མི་དམངས་རྨོངས་སུ་



ཐུབ་བསྟན་མཛེས་པའི་མཚན་བཟང་
འཇུག་པའི་སྦྲིད་སྨན་ཉལ་ཐ་དང་མཚུངས་ཞེས་དང་། ས་སྒང་ནང་དུ་རྡོ་ཞུན་ཁོ་ན་
ལས། །དམྱལ་ཁམས་གཤིན་རྗེ་ཟེར་བ་གཏན་ནས་མེད། །ཅེས་སོགས་ཤིན་ཏུ་
ངར་སྐད་ཆེན་པོས་སྒྲོག་གོ། །ད་དུང་ཡང་དེའི་རྗེས་སུ་མི་དམངས་ཕོན་ཆེ་བ་ཞིག་
འབྲངས་ནས། ཆོས་ནི་སྤྱི་ཚོགས་ཡར་རྒྱས་དང་བདེ་སྐྱིད་ལ་གནོད་བྱེད་དུ་ངོས་
འཛིན་པར་བྱེད་འདུག་པས། རང་གིས་དེ་ལས་ལྡོག་སྟེ། སྤྱི་ཚོགས་ལ་དམ་པའི་
ཆོས་ཀྱི་ལྟ་སྤྱོད་དང་མ་འབྲེལ་ན། ཕྱི་མར་མཐོ་རིས་དང་ཐར་པ་ལྟ་ཞོག །ཚེ་འདི་
ལའང་སྤྱི་ཚོགས་ལ་ཡང་དག་པའི་བརྟན་ལྷིང་ཡང་མི་འབྱུང་། འགྲོ་བ་མིའི་རང་
དབང་ཚད་དང་ལྡན་པའང་དཀའ། དཔལ་འབྱོར་ལ་གོད་ཆག་མེད་པར་ཡུན་རིང་
དུ་གནས་པའང་མི་སྲིད། མི་དམངས་ཕན་ཚུན་སྙིང་ནས་བརྩེ་བའི་མཐུན་སྒྲིལ་ཡང་
མི་ཐུབ། ངོས་ལྐོག་ཕེར་བའི་ཡ་རབས་སྤྱོད་བཟང་རྣམས་ཀྱང་མི་འབྱུང་། ནང་
སེམས་ཀྱི་ཞི་བདེའང་མི་རྙེད་ཅེས་དོགས་པ་གང་ཡང་མེད་པར་མགྲིན་པ་བསྲིངས་
ཏེ། རང་གི་བསམ་ཚུལ་ཅུང་ཟད་ཅིག་གླེང་བར་བགྱི་བའོ། །དེ་ཡང་ཕྲན་གྱིས་
བསྟན་སྲིད་ཀྱི་དོན་ལ་བསམ་གཞིག་མང་པོ་བཏང་བའི་གོ་སྐབས་བྱུང་བ་འདི་
ནི། ཆོས་སྲིད་མཐུན་འབྲེལ་མེད་པར་སྨྲ་བའི་སྔ་རྒོལ་ཁོང་གི་བཀའ་དྲིན་ལགས་
པར་སྙམ་པས། ཐོག་མར་ཁོང་ལ་ཐུགས་རྗེ་ཆེ་ཞུ་བ་དང་ཆབས་ཅིག །ཀུན་
གཟིགས་ལྔ་པ་ཆེན་པོས། ཕན་ཚུན་དམ་བཅའ་འགོག་པའི་ལུང་རིགས་ཀྱིས། །
ཐལ་འགྱུར་འཕེན་པ་རྒྱ་བོད་མཁས་པའི་ལུགས། །སྨོད་ཚིག་ཀུ་རེ་ཚུལ་སྨྲ་རྟོག་གེ་
ཡི། །ངང་ཚུལ་ཡིན་གྱི་ཁོན་དུ་འཛིན་རྣམས་རྨོངས། །ཞེས་གསུངས་འདུག་པས་
སྐུ་ཉིད་ཕྲན་ལ་དགོངས་འཚོམས་མེད་པར་མ་འདྲིས་པའི་གྲོགས་པོ་ཞིག་ཏུ་འགྱུར་



ཐུབ་བསྟན་མཛེས་པའི་མཚན་བཟང་
པའི་རེ་བའང་ཞུའོ། ། །
དེ་སྔོན་གངས་རིའི་ལྗོངས་འདིར་ཆོས་དང་རིག་གཞུང་གི་ལུགས་བཟང་
འཛམ་གླིང་འཛིན་མའི་ཁྱོན་འདིར་གླེང་རིན་ཆོག་པ་ཞིག་བྱུང་ཡོད་ན་ཡང་། ཉེ་ཆར་
དུས་ཀྱི་དབང་གིས་སླར་གསོ་མི་ནུས་པའི་ཉམས་ཉེས་རྒྱ་ཆེན་པོ་བྱུང་ནས། ཧ་ཅང་
ཡི་མུག་ལྡང་བཞིན་པའི་སྐབས་འདིར། བླུན་པོ་མཁས་པའི་གོ་སར་འགྱིང་བ་ཁ་
ཅིག་གིས་འདི་སྐད་དུ། དེང་དུས་སྙིགས་ལྔའི་བདོ་བ་སྐབས་འདི་རུ། །ཁ་ཅིག་
ཆོས་སྲིད་འབྲེལ་བ་ཡོད་ཅེས་ཟེར། །མཁས་པ་རྣམ་དཔྱོད་ལྡན་རྣམས་བཞད་གད་
གནས། །ཆོས་དང་སྲིད་གཉིས་ཕན་ཚུན་སྤང་འགལ་ཡིན། །གལ་ཏེ་ཆོས་དང་
སྲིད་གཉིས་མཐུན་འབྲེལ་ན། །སྟོན་པས་རྒྱལ་སྲིད་འབྱོར་བ་ཅི་ལ་སྤངས། །རྣལ་
འབྱོར་དབང་ཕྱུག་རྗེ་བཙུན་མི་ལས་ཀྱང་། །ཆོས་བརྒྱད་སྤངས་ནས་གྲུབ་པ་ཐོབ་
པར་གསུངས། །ཞེས་ཟེར་རོ། །དེ་ལ་རིགས་པའི་ལམ་ནས་ལན་དུ་ཅུང་ཟད་
གསོལ་བར་བགྱི་བས། གཟུ་བོར་གནས་པའི་དམ་པ་རྣམས་ཀྱིས་དཔང་པོར་མཛད་
དུ་གསོལ། དེ་ལྟར་ལོག་པར་རྟོག་པ་དེའི་དམ་བཅའ་གཞིག་པ་དང་། སྒྲུབ་བྱེད་
དགག་པ་གཉིས་ལས། །དང་པོ་ལའང་གཉིས་ཏེ། ཚིག་ལ་བརྟག་པ་དང་། དོན་
ལ་བརྟག་པའོ། །དང་པོ་ནི། དེང་དུས་སྙིགས་ལྔའི་བདོ་བ་སྐབས་འདི་རུ། །ཁ་
ཅིག་ཆོས་སྲིད་འབྲེལ་བ་ཡོད་ཅེས་ཟེར། །མཁས་པ་རྣམ་དཔྱོད་ལྡན་རྣམས་བཞད་
གད་གནས། །ཆོས་དང་སྲིད་གཉིས་ཕན་ཚུན་སྤང་འགལ་ཡིན། །ཞེས་སྨྲ་བའི་
སྤོབས་པ་འདི་ལ་ལྟོས་དང༌། ངོ་མི་མཚར་བ་སུ་ཞིག་ཡོད། ཤོ་ལོ་ཀ་འདི་གཅིག་
པུའི་ནང་དུའང་འབྲེལ་སྒྲ་ཆད་ལྷག་སོགས་ནོར་སྐྱོན་ག་ཚད་འདུག །མཁས་པ་



1C;
ཐུབ་བསྟན་མཛེས་པའི་མཚན་བཟང་
རྣམ་དཔྱོད་ལྡན་པ་ལྟ་ཅི། བྱིས་པའི་དག་ཡིག་ཙམ་ཤེས་པའི་སློབ་ཕྲུག་ཞིག་གིས་
མཐོང་ན་ཡང་གད་མོ་མི་འཆོར་བ་སྲིད་དམ། དེ་བཞིན་ཆོས་སྲིད་གཉིས་ཕན་ཚུན་
སྤང་འགལ་ཡིན་ཞེས་ཞིབ་ཆ་འདོན་ཁུལ་བྱས་པ་འདི་ཡང་། བསྡུས་གྲྭའི་རིགས་
ལམ་ཙམ་ཤེས་པའི་གསར་བུ་པ་ཞིག་གིས་མཐོང་ན་ཡང་འཁོར་གསུམ་ཅི་ཙམ་མང་
པོ་ཡོང་། དེས་ན་འདི་ཙམ་ལས་མ་ཤེས་བཞིན་ཆེན་པོ་དག་གི་གསུང་ལ་དགག་པ་
བརྒྱབས་པ་ནི། རང་དབང་ལུང་པའི་ནང་ནས་ཁྱེད་ལ་བཙན་བཀའ་སུས་བཏང་
ཡང་། རྔོན་པ་ཞིག་ཐོབ་ཡོད་ཤས་ཆེ། སྙིང་རྗེ། ངོ་ཚ་བའི་གནས་སོ། ། །
པ་ཉིས་པ་དོན་ལ་བརྟག་པ་ནི། འོ་ན་འགལ་བར་གྱུར་བའི་ཆོས་དེ་ཇི་འདྲ་
ཞིག་ཡིན། གལ་ཏེ་ཤེས་བྱ་དང་དོན་གཅིག་གི་ཆོས་དེ་ཡིན་ན། དེ་སྲིད་དང་ཇི་
ལང་འགལ་ཏེ། སྲིད་ཉིད་ཤེས་བྱ་ཡིན་པའི་ཕྱིར། ཆོས་དེ་ཡོངས་གྲགས་ལྟར་
དམ་པའི་ཆོས་ལུགས་ཡིན་ན་ཡང་ཇི་ལྟར་འགལ་ཏེ། བཞི་བརྒྱ་པ་ལས། ཆོས་ནི་
མདོར་ན་མི་འཚེ་བ། །དེ་བཞིན་གཤེགས་པ་རྣམས་ཀྱིས་གསུངས། །ཞེས་
གསུངས་པས་ཆོས་ལུགས་ནི་མི་འཚོ་བའི་རང་བཞིན་ཡིན་ལ། སྲིད་ལུགས་ཕལ་
ཆེར་ཡང་མི་འཚེ་བའི་རང་བཞིན་ཡིན་པའི་ཕྱིར། དེ་བཞིན་དུ་སྲིད་དེ་འཁོར་བའི་
ཆོས་ཡིན་ན། དེ་ཡང་ཆོས་དང་ཇི་ལྟར་འགལ་ཏེ། མཐོ་རིས་ལྷ་དང་མིར་འཕེན་
པའི་དགེ་བའི་ཆོས་ཡོད་པའི་ཕྱིར། སྲིད་དེ་ཡོངས་གྲགས་ལྟར་རྒྱལ་པོའི་སྲིད་
ལུགས་ཡིན་ན་ཡང་ཆོས་དང་ཇི་ལྟར་འགལ་ཏེ། དཔེར་ན་རྐུ་དང་ལོག་གཡེམ་སྤོང་
བ་དེ་སྲིད་དང་མཐུན་ཞིང་། དེ་དམ་པའི་ཆོས་དང་ཡང་མཐུན་པའི་ཕྱིར། དེས་ན་
འདིར་གང་ཞིག་གི་དབང་དུ་བྱས་ན་ཡང་ཆོས་སྲིད་གཉིས་གཞི་མཐུན་ཡོད་བཞིན་དུ་



ཐུབ་བསྟནམཛེས་པའི་མཚན་བཟང་
101
ཆོས་སྲིད་གཉིས་ཕན་ཚུན་སྤང་འགལ་ཡིན་ཞེས་སྨྲ་བ་ནི། ཡང་ན་ཆོས་སྲིད་གང་
ཡིན་མི་ཤེས་པ་དང་། ཡང་ན་ཕན་ཚུན་སྤང་འགལ་གང་ཡིན་མི་ཤེས་བཞིན་དུ་སྨྲ་
བའི་ཁུར་ལེན་པར་ཟད་པས། རང་ཉིད་བཞད་གད་བྱེད་པ་སུའི་ངང་ཚུལ་ཡིན། ངུ་
བྲོ་བའི་གནས་སུ་སྣང་ལགས། བླུན་པོ་སྨྲ་བ་ཉུང་ན་མཛེས་སོ། །
གཉིས་པ་སྒྲུབ་བྱེད་དགག་པ་ལ་གཉིས་ཏེ། ཚིག་དགག་པ་དང་། དོན་
དགག་པའོ། །དང་པོ་ནི། གལ་ཏེ་ཆོས་དང་སྲིད་གཉིས་མཐུན་འབྲེལ་ན། །སྟོན་
པའི་རྒྱལ་སྲིད་འབྱོར་བ་ཅི་ལ་སྤངས། །རྣལ་འབྱོར་དབང་ཕྱུག་རྗེ་བཙུན་མི་ལས་
ཀྱང་། །ཆོས་བརྒྱད་སྤངས་ནས་གྲུབ་ཐོབ་པར་གསུངས། །ཞེས་སྨྲས་འདུག །
ཧ་ཧ། ཁྱོད་ཀྱི་བརྡ་ཆད་འདི་འདྲ་སྔོན་ཆད་མ་གྲགས་པས་གསར་དུ་ཐོས་ཚེ་གད་
མོ་མི་འཆོར་བ་འགའ་ཡོད་དམ། མཁས་དབང་ཆོས་སྤྱན་ལྡན་པ་རྣམས་གཟིགས་
དང༌། རྗེ་བཙུན་མི་ལ་ཆོས་བརྒྱད་སྤངས་ནས་གྲུབ་པ་ཐོབ་པར་གསུངས་པའི་དོན་
ཡིན་ན། ལས་བྲིས་པ་མ་འབྲེལ་ཞིང་། རྗེ་བཙུན་མི་ལས་གསུངས་པའི་དོན་ཡིན་
ན་ནས་ཞེས་བྲིས་པ་མ་འབྲེལ་བས་ཁ་ནས་གང་ཐོན་བྲིས་པའི་རྩོམ་ཉམས་འདི་འདྲ་
བ་ནི་ཆོས་སྲིད་མ་འབྲེལ་བའི་ལུགས་ལ་མཛེས་ན་མ་གཏོགས་སུ་ཞིག་གི་རྣ་བར་
འགྲོ། ཞལ་ཚུམས་ཤིག་
།གཉིས་པ་དོན་དགབ་པ་ལ་གཉིས། སྒྲུབ་བྱེད་དང་པོ་དགག་པ་དང་། ཕྱི་
མ་དགག་པའོ། །དང་པོ་ནི། གལ་ཏེ་ཆོས་དང་སྲིད་གཉིས་མཐུན་འབྲེལ་ན། །
སྟོན་པས་རྒྱལ་སྲིད་འབྱོར་བ་ཅི་སྤངས། །ཞེས་སྨྲས་ཏེ་དོན་དུ་ཁྱོད་ཀྱིས། ཆོས་
ཉིད་གཉིས་འགལ་བ་ཡིན་པར་ཐལ། སྟོན་པས་རྒྱལ་སྲིད་སྤངས་པའི་ཕྱིར་ཞེས་



102
ཐུབ་བསྟན་མཛེས་པའི་མཚན་བཟང་
དང་། སྟོན་པས་རྒྱལ་སྲིད་མི་སྤོང་བར་ཐལ། ཆོས་སྲིད་གཉིས་མཐུན་འབྲེལ་ཡོད་
པའི་ཕྱིར་ཞེས་ཟེར་འདུག་པས། གཉིས་ཀ་ལ་མ་ཁྱབ་སྟེ། ཁོ་བོ་ནི་ཆོས་ཡིན་ན་
སྲིད་ཡིན་པས་ཁྱབ་སྙམ་པའི་ལོག་རྟོག་དང་། སྲིད་ཡིན་ན་ཆོས་མིན་པས་ཁྱབ་
སྙམ་པའི་ལོག་རྟོག་སོགས་ལས་གྲོལ་ཞིང་། ཆོས་བཞིན་བསྐྱངས་ན་ཆོས་སྲིད་
ཟུང་འབྲེལ་ཡོད་པར་སྨྲ་བའི་ལུགས་ཡིན་པའི་ཕྱིར། ཁྱོད་རང་ལ་སྐྱོན་འདི་ལྟར་
བབ་སྟེ། འོ་ན་ཆོས་སྲིད་གཉིས་མི་འགལ་བར་ཐལ། སངས་རྒྱས་བྱང་སེམས་
རྣམས་ཀྱིས་རྒྱལ་སྲིད་ཆོས་བཞིན་སྐྱོང་བའི་མཚན་གཞི་ཞིག་བཞག་རྒྱུ་ཡོད་པའི་
ཕྱིར། ཁྱོད་ཀྱིས་ལན་མེད་དོ་འཁོར་གསུམ། དེ་བཞིན་སངས་རྒྱས་བྱང་སེམས་
རྣམས་ཀྱིས་རྒྱལ་སྲིད་སྐྱོང་མི་སྲིད་པར་ཐལ། ཆོས་སྲིད་གཉིས་འགལ་བའི་
ཕྱིར། ལན་མེད་དོ་འཁོར་གསུམ། དེ་ཡང་ཆོས་མཐུན་གྱི་རྒྱལ་སྲིད་སྐྱོང་རྒྱུ་གཏན་
ནས་མེད་ན། བྱང་སེམས་རྣམས་བསམ་བཞིན་དུ་རྒྱལ་པོའི་སྐྱེ་བ་ཅིའི་ཕྱིར་
བཞེས། དེས་ཚོགས་ག་ལ་རྫོགས། དེ་ལྟར་ཡང་མ་ཡིན་པར་སྟོན་པའི་སྐྱེས་
རབས་སོགས་ལས་ཇི་ཙམ་བྱུང་ཡོད། གཞན་ཡང་ཆོས་མཐུན་གྱི་རྒྱལ་སྲིད་མེད་ན་
ཆོས་མཐུན་གྱི་རྒྱལ་པོ་ཡང་འབྱུང་མི་སྲིད་ལ། དེ་ལྟར་ན་འཇམ་དཔལ་རྩ་རྒྱུད་
ལས། སྡོམ་བརྩོན་རྒྱལ་པོའི་གཟུགས་ཀྱིས་ནི། །འབྱུང་བར་འགྱུར་བར་ཐེ་ཚོམ་
མེད། །ཅེས་སྟོན་པས་ལུང་པའི་ཕྱིར་བསྟན། ཁྱོད་ཀྱི་སྒྲུབ་བྱེད་ལྟར་འཐད་ན་ཆོས་
དང་མཐུན་ན་རྒྱལ་སྲིད་ཀྱི་འབྱོར་བ་སྤང་དགོས་པས། བྱང་ཆུབ་ཀྱི་སེམས་རྒྱུད་
ལྡན་གྱི་རྒྱལ་པོ་མེད་པར་ཐལ་བར་འགྱུར་ཏེ། བྱང་ཆུབ་ཀྱི་སེམས་ཉམས་སུ་ལེན་
པ་དེ་དགེ་བའི་ཆོས་དང་མཐུན་པ་མ་ཡིན་ནམ། སེམས་བསྐྱེད་རྒྱུད་ལྡན་གྱི་རྒྱལ་པོ་



ཐུབ་བསྟན་མཛེས་པའི་མཚན་བཟང་
103
མེད་པ་ཡང་འདོད་མི་ནུས་ཏེ། གལ་ཏེ་འདོད་ན་རྒྱལ་པོ་ལ་འབྱུང་ཉེ་བའི་རྩ་ལྟུང་དེ་
རྒྱལ་པོ་ལ་འབྱུང་མི་སྲིད་པར་ཐལ་ལོ། །
གཞན་ཡང་རྒྱུ་མཚན་མཚུངས་པས། ཆོས་དང་མཐུན་པར་སྒྲུབ་དགོས་ན་
ཁྱིམ་སྤངས་པའི་གང་ཟག་ཡིན་དགོས་པས་ཁྱབ་པར་ཐལ་ལ། དེ་ལྟར་ན་དཔལ་
ལྡན་ཟླ་བས། སྦྱིན་སོགས་ཆོས་གསུམ་དེ་དག་ཕལ་མོ་ཆེ། །བདེ་བར་གཤེགས་
པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་དག་
ཉིད། །སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །ཞེས་གསུངས་པ་དང་
འགལ་ལོ། །མ་ཟད་རྒྱལ་པོ་ཡིན་བཞིན་ཆོས་དང་མཐུན་ཚུལ་ཞིག་མི་སྲིད་
ན༑ མགོན་པོ་ཀླུས། འཁོར་ལོ་ཆེན་པོ་བཞི་ནི་ཁྱོད་ལ་མངའ། །ཞེས་རྒྱལ་པོ་བདེ་
སྤྱོད་ལ་གདམས་པ་དང་། རིན་ཆེན་ཕྲེང་བ་ལས། རྒྱལ་པོ་ལྗོན་ཤིང་བཟོད་གྲིབ་
ཅན། །བཀུར་སྟིའི་མེ་ཏོག་རྒྱས་འགྱུར་ཞིང་། །རབ་སྦྱིན་འབྲས་བུ་ཆེ་ལྡན་ལ། །
དམངས་ཀྱི་བྱ་རྣམས་བསྟེན་པར་འགྱུར། །ཞེས་གསུངས་པ་ཐམས་ཅད་མི་འཐད་
པར་ཐལ་ལོ། །དེས་ན་ཤེས་པ་རང་བཞིན་དུ་གནས་ན་ལེགས་པར་སོམས་ཤིག །
འོན་ཀྱང་སྔོན་བྱོན་འཕགས་པ་རྣམས་ཀྱིས་དེ་ལྟར་རྒྱལ་སྲིད་སྐྱོང་བའི་ཚུལ་
ཡིན་གྱི། སོ་སྐྱེ་རྣམས་ཀྱིས་རྒྱལ་སྲིད་ཆོས་དང་མཐུན་པར་སྐྱོང་ཚུལ་མེད་དོ་སྙམ་
ན་ཡང་མི་འཐད་དེ། འོ་ན་རྒྱལ་པོ་ལ་འབྱུང་ཉེ་བའི་རྩ་ལྟུང་དེ་རྒྱལ་པོ་ལ་འབྱུང་མི་
ཉེ་བར་ཐལ། འཕགས་པ་ལ་ནི་རྩ་ལྟུང་འབྱུང་མི་སྲིད་པ་གང་ཞིག །བྱང་སེམས་
སོ་སྐྱེའི་རྒྱལ་པོ་མེད་པའི་ཕྱིར། དང་པོ་སླ། གཉིས་པ་མ་གྲུབ་ན། སོ་སྐྱེ་རྣམས་
ཀྱིས་རྒྱལ་སྲིད་ཆོས་དང་མཐུན་པར་སྐྱོང་བ་ཞིག་ཡོད་པར་ཐལ། བྱང་སེམས་སོ་



ཐུབ་བསྟན་མཛེས་པའི་མཚནབཟང་
སྐྱེའི་རྒྱལ་པོ་ཡོད་པའི་ཕྱིར། རྟགས་ཁས། ཁྱབ་སྟེ། བྱང་ཆུབ་སེམས་དཔའ་
ཡིན་ན་གང་ལ་བསླབས་ཀྱང་བསོད་ནམས་ཀྱི་ཚོགས་རྫོགས་པའི་རྐྱེན་དུ་འགྱུར་
ཏེ། སྤྱོད་འཇུག་ལས། རྒྱལ་སྲས་རྣམས་ཀྱིས་མི་བསླབ་པ། །དངོས་དེ་གང་
ཡང་ཡོད་མ་ཡིན། །དེ་ལྟར་གནས་པའི་མཁས་པ་ལ། །བསོད་ནམས་མི་འགྱུར་
གང་ཡང་མེད། །ཅེས་གསུངས་པའི་ཕྱིར་རོ། ། །
མི་མཁས་མཁས་མདོག་ཅན་ཁྱོད་རྣ་བ་བླུག་སྟེ་ཡང་ཉོན་ཅིག །ཁྱོད་ཀྱི་
ལུགས་ལ་ཡང་འཕགས་པའི་རྒྱལ་པོ་རྣམས་ཀྱིས་རྒྱལ་སྲིད་ཆོས་བཞིན་སྐྱོང་བ་
ཡོད་པ་དེ་ཉིད་ཀྱིས་ཆོས་སྲིད་གཉིས་འབྲེལ་བ་ཡོད་པ་ཅིའི་ཕྱིར་མི་གྲུབ་སྟེ། གལ་
ཏེ་ཆོས་སྲིད་གཉིས་མཐུན་འབྲེལ་མེད་ན། སྔོན་བྱོན་འཕགས་པའི་རྒྱལ་པོ་རྣམས་
ཀྱིས་རྒྱལ་སྲིད་ཆོས་དང་མཐུན་པར་ཅི་ཕྱིར་སྐྱོང་། ཁྱོད་ཀྱིས་འཕགས་པ་རྣམས་ནི་
སྲིད་ལས་གྲོལ་ཡང་སྲིད་པའི་ཚུལ་སྟོན་པ་ཙམ་ཡིན་པས་རྒྱུ་མཚན་དེས་ཆོས་སྲིད་
གཉིས་འབྲེལ་བ་ཡོད་པ་མི་གྲུབ་ཅེས་ཀྱང་སྨྲ་མི་ནུས་ཏེ། སངས་རྒྱས་བཅོམ་ལྡན་
འདས་འཁོར་བ་ལ་སྐྱོ་ཞིང་རྒྱལ་སྲིད་སྤངས་པའི་ཚུལ་བསྟན་པའི་རྒྱུ་མཚན་གྱིས་
ཆོས་སྲིད་གཉིས་འགལ་བ་ཡིན་པར་ཁྱོད་ཀྱིས་ཁས་བླངས་པའི་ཕྱིར། རིགས་པ་
མགོ་མཚུངས་སོ། །
དེས་ན་སྐྱེ་འཕགས་གང་གི་དབང་དུ་བྱས་ན་ཡང་ཆོས་སྲིད་གཉིས་གཞི་
མཐུན་དང་། འབྲེལ་བ་ཡོད་བཞིན་དུ་ཆོསསྲིད་གཉིས་མཐའ་གཅིག་ཏུ་འགལ་བ་
ཡིན། ཆོས་སྒྲུབ་ན་སྲིད་སྤོང་དགོས། སྲིད་སྐྱོང་ན་ཆོས་དོར་བ་ཡིན་ཞེས་སོགས་
ཇི་ཙམ་སྨྲས་ཀྱང་ཁ་ན་བ་ཙམ་ལས། རིགས་པས་བརྟགས་ན་སྙིང་པོ་གང་ཡང་



105
ཐུབ་བསྟན་མཛེས་པའི་མཚན་བཟང་
མེད་དོ། །མ་ཟད་ཁྱོད་ལྟར་ན། ཁྱིམ་ནས་ཁྱིམ་མེད་པར་རབ་ཏུ་བྱུང་བ་ཡིན་ན་
ཆོས་དང་མི་མཐུན་པར་ཐལ། གལ་ཏེ་མཐུན་ན་བྱང་ཆུབ་སེམས་དཔའ་རྣམས་
རྒྱལ་པོར་ཅིའི་ཕྱིར་སྐྱེས་ཞེས་དང་། རྒྱལ་སྲིད་སྤངས་ན་ཆོས་དང་མི་མཐུན་པར་
ཐལ། གལ་ཏེ་མཐུན་ན་སངས་རྒྱས་ཀྱིས་དགུང་ལོ་ཉེར་དགུའི་བར་དུ་རྒྱལ་སྲིད་
ཅིའི་ཕྱིར་སྐྱོང་ཞེས་སོགས་ཐལ་འགྱུར་འདི་དག་ཀྱང་། ཆོས་སྲིད་མི་མཐུན་པའི་
སྒྲུབ་བྱེད་བཀོད་པ་དེ་དག་གི་ཟླ་ལ་བཞག་ན་ཁྱོད་རང་མཛེས་སོ། །དེའི་ཕྱིར་རང་
མགོ་ཆུ་ཁྲིད་ཀྱི་ཁྱོད་རང་གི་སྒྲུབ་བྱེད་ལ་སྙིང་པོ་ཅི་ཨི་འདུག་ལེགས་པར་སོམས་
ཁོ་ན་རེ། འོ་ན་སྟོན་པས་རྒྱལ་སྲིད་ཅིའི་ཕྱིར་སྤངས་ཞེ་ན། རྒྱལ་སྲིད་
དང་ཁྱིམ་འཛིན་པ་ལས་ཀྱང་དེ་དག་སྤངས་ན་ཕན་ཉམས་ཆེ་བའི་གདུལ་བྱ་ཁ་ཅིག་
གི་ངོར། རྒྱལ་སྲིད་སྤངས་ཚུལ་བསྟན་ནས་འཁོར་རྣམས་བསྡུ་བའི་དངོས་པོས་
རྗེས་སུ་གཟུང་བའི་ཕྱིར་ཡིན་གྱི། སངས་རྒྱས་ཀྱིས་ཆོས་སྲིད་གཉིས་ཕན་ཚུན་སྤང་
འགལ་དུ་གཟིགས་ནས། གསར་དུ་འཁོར་བ་ལ་སྐྱོ་ཞིང་རྒྱལ་སྲིད་སྤངས་བ་ནི་ག་
ལ་ཡིན་ཏེ། འོག་མིན་གྱི་རྟེན་དུ་སངས་རྒྱས་ཟིན་པའི་ཕྱིར། མདོ་ལས། གཙང་
མའི་གནས་དག་སྤངས་ནས་ནི། །འོག་མིན་གནས་ནི་ཉམས་དགའ་བར། །ཡང་
དག་སངས་རྒྱས་དེར་སངས་རྒྱས། །སྤྲུལ་པ་པོ་ཞིག་འདིར་འཚང་རྒྱ། །ཞེས་
གསུངས་པའི་ཕྱིར་རོ།-།
མ་ཟད་ཁྱོད་ཀྱིས། སྟོན་པས་རྒྱལ་སྲིད་སྐྱོང་བ་དེ་ཆོས་དང་མི་མཐུན་པར་
དོན་དུ་ཁས་བླངས་འདུག་པས་དེ་ལྟར་ན། འཁོར་གསུམ། སྟོན་པས་རྒྱལ་སྲིད་



106
ཐུབ་བསྟན་མཛེས་པའི་མཚན་བཟང་
འཛིན་པ་དེ་ཆོས་དང་མཐུན་པར་ཐལ། དེ་སངས་རྒྱས་ཀྱི་མཛོད་པ་ཡིན་པའི་ཕྱིར་
ཏེ། རྒྱུད་བླ་མ་ལས། ཆོས་ཀྱི་སྐུ་ལས་མ་གཡོས་པར། །སྤྲུལ་པའི་རང་བཞིན་སྣ་
ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །དགའ་ལྡན་གནས་ནས་འཕོ་བ་
དང༌། །ལྷུམས་སུ་འཇུག་དང་བལྟམས་པ་དང་། །བཟོ་མི་གནས་ལ་མཁས་པ་
དང་། །བཙུན་མོའི་འཁོར་གྱི་དགྱེས་རོལ་དང་། །ངེས་འབྱུང་དཀའ་བ་སྤྱོད་པ་
དང་། །བྱང་ཆུབ་སྙིང་པོར་གཤེགས་པ་དང་། །བདུད་སྡེ་འཇོམས་དང་རྫོགས་
པར་ནི། །བྱང་ཆུབ་ཆོས་ཀྱི་འཁོར་ལོ་དང་། །མྱ་ངན་འདས་པར་གཤེགས་མཛད་
རྣམས། །ཡོངས་སུ་མ་དག་ཞིང་རྣམས་སུ། །སྲིད་པ་ཇི་སྲིད་གནས་པར་སྟོན། །
ཞེས་འབྱུང་བའི་ཕྱིར་རོ། །སངས་རྒྱས་ཀྱི་མཛད་པ་ཡིན་ན་ཆོས་དང་མཐུན་པས་
ཁྱབ་སྟེ། སངས་རྒྱས་ཀྱི་མཛད་སྤྱོད་ཡིན་ན་གཞན་ལ་སྨན་པའི་ཆོས་ཡིན་པའི་ཕྱིར་
ཏེ། དབུ་མ་བཞི་བརྒྱ་པ་ལས། སངས་རྒྱས་རྣམས་ཀྱི་གཡོ་བ་ནི། །རྒྱུ་མེད་
འགའ་ཡང་ཡོད་མ་ཡིན། །དབུགས་ཀྱང་སེམས་ཅན་རྣམས་ལ་ནི། །སྨན་སླད་ཁོ་
ན་ཡང་དག་འབྱུང་། །ཞེས་གསུངས་པའི་ཕྱིར་རོ། །
།མདོར་ན་ཆོས་སྲིད་མཐུན་འབྲེལ་མི་སྲིད་པར་ཕན་ཚུན་སྤང་འགལ་ཡིན་
ཞེས་སྨྲ་བ་ནི། དཔེར་ན་འོ་མ་ལས་གཞན་པའི་མངར་ཆ་གཞན་ཅི་ཡང་རྒྱུས་མེད་
པའི་འབྲོག་རྒན་ཞིག་གིས། མངར་ཆ་ཡིན་ན་འོ་མ་ཡིན་དགོས། འོ་མ་མིན་ན་
མངར་ཆ་ཡང་མིན་དགོས་ཞེས་ཨུ་ཚུགས་བྱེད་པའི་དཔེ་དང་འདྲ་བར་ཐོས་རྒྱུ་དང་
གོ་རྒྱུ་མེད་པའི་གཏམ་དུ་སྣང་བས། ཁ་ཚོན་གཅོད་མི་སྣ་བར་ཐོས་བསམ་རྒྱ་ཆེར་
བསྟེན་ན་མི་ལེགས་སམ། དེས་ན་རིན་ཆེན་ཕྲེང་བ་ལས། རང་དབང་ཡོད་པར་



ཐུབ་བསྟན་མཛེས་པའི་མཚན་བཟང་
107
ཡུལ་ཀུན་ལ། །བྱ་མ་རྟ་ཡིན་སྤྱན་གྱིས་གཟིགས། །རྟག་ཏུ་བག་ཡོད་དྲན་ལྡན་
པས། །ཆོས་དང་མཐུན་པའི་དོན་མཛོད་ཅིག །ཅེས་རྒྱལ་པོ་ལ་གདམས་པ་
བཞིན། རང་གཅིག་པུའི་མདུན་ལམ་ཙམ་མ་ཡིན་པར་སྤྱི་དོན་ལ་ཐུགས་ཁུར་གནང་
ཞིང་དངོས་ཉམས་སུ་བསྟར་བའི་དབུ་ཁྲིད་རྣམས་ནི། དུས་འཁོར་འགྲེལ་ཆེན་
ལས། དེའི་ཕྱིར་བསོད་ནམས་དང་ཡེ་ཤེས་ཀྱི་ཚོགས་རྫོགས་པའི་དོན་དུ་སེམས་
ཅན་ལ་ཕན་པར་བྱའོ། །ཞེས་གསུངས་པ་ལྟར་རང་ཉིད་ཀྱང་ཚོགས་གཉིས་རྫོགས་
པར་འགྱུར་ཞིང་སངས་རྒྱས་ཀྱི་གོ་འཕང་ཐོབ་ཀྱི། གཞན་དུ་རང་དོན་ཡིད་བྱེད་དང་
འབྲེལ་བའི་སྒོ་ནས་ཆོས་ཟབ་མོ་ཇི་ཙམ་ཞིག་ཉམས་སུ་ལེན་ཁུལ་བྱས་ཀྱང་སངས་
རྒྱས་ཀྱི་གོ་འཕང་ནི་རྙེད་དཀའ་སྟེ། ཡང་འགྲེལ་ཆེན་ལས། འདིར་གལ་ཏེ་རྣལ་
འབྱོར་པ་རྣམས་ཀྱིས་བསོད་ནམས་དང་ཡེ་ཤེས་ཀྱི་མ་གཏོགས་པར་སྒོམ་པ་གོམས་
པའི་དབང་གིས། ཕུང་པོ་དང་ཁམས་དང་སྐྱེ་མཆེད་ལ་སོགས་པ་དཀྱིལ་འཁོར་གྱི་
འཁོར་ལོའི་རྣམ་པར་འགྱུར་ཞིང་། རྣམ་པར་རྟོག་པ་བསྒོམས་པའི་དབང་གིས་
སངས་རྒྱས་ཉིད་དུ་ཡང་འགྱུར་ན། དེའི་ཚེ་བསོད་ནམས་དམན་པ་གཞན་ཞིག་
གིས་ང་ནི་རྒྱལ་པོ་ཞེས་སེམས་པར་བྱེད་པ་དེ་ཡང་གོམས་པ་ལས་བསོད་ནམས་ཀྱི་
ཚོགས་མ་གཏོགས་པར་རྒྱལ་པོར་འགྱུར་ཏེ། འདི་ནི་མཐོང་བ་ཡང་མེད་དོ། །
ལོག་པའི་རྣམ་པར་རྟོག་པས་རྣམ་པར་རྟོག་པའི་གཟུགས་སྒོམ་པ་གོམས་པའི་དབང་
གིས་བསོད་ནམས་ཀྱི་ཚོགས་དམན་པར་རྒྱལ་པོར་མི་འགྱུར་བ་ཇི་ལྟ་བ་དེ་བཞིན་
དུ། །བསོད་ནམས་དང་ཡེ་ཤེས་དམན་པའི་རྣལ་འབྱོར་པ་རྣམ་པར་རྟོག་པ་གོམས་
པའི་དབང་གིས་བསྐལ་པ་དུ་མ་རྣམས་ཀྱིས་ཡང་དག་པར་རྫོགས་པའི་སངས་རྒྱས་



16༠
ཐུབ་བསྟན་མཛེས་པའི་མཚན་བཟང་
སུ་མི་འགྱུར་ཏེ། བསོད་ནམས་དང་ཡེ་ཤེས་མེད་པའི་ཕྱིར་རོ། །ཞེས་གསུངས་
པས་སོ། །
འོན་ཀྱང་ཆོས་བཞིན་བྱས་ན་རྒྱལ་སྲིད་གོད་པར་མི་འགྱུར་རམ་སྙམ་
ན༑ མི་འགྱུར་ཏེ་སླར་ཡང་རྒྱལ་སྲིད་བདེ་ཞིང་སྐྱིད་པའི་རྒྱུར་འགྲོ་སྟེ། རིན་ཆེན་
ཕྲེང་བ་ལས། ཆོས་ལས་རྒྱལ་སྲིད་བདེ་བ་དང་། །ཕྱོགས་རྣམས་ཀུན་ཏུ་གྲགས་པ་
ཡི། །བླ་རེ་རྒྱ་ཆེན་འབྱུང་འགྱུར་ཞིང་། །བློན་པོ་རྣམས་ཀྱང་ཀུན་ཏུ་འདུད། །ཅེས་
དང༌། དེ་ལྟར་རིགས་པས་དཔྱད་ནས་ནི། །ཁྱོད་ཀྱི་རྒྱལ་སྲིད་གོད་མི་འགྱུར། །
རིགས་པ་མ་ཡིན་མི་འགྱུར་ཞིང་། །ཆོས་མིན་མ་ཡིན་ཆོས་སུ་འགྱུར། །ཞེས་
སོ། །ཆོས་མཐུན་གྱིས་རྒྱལ་སྲིད་ཇི་ལྟར་བསྐྱང་བའི་ཚུལ་ཡང་། བྱང་ས་
ལས། བྱང་ཆུབ་སེམས་དཔའ་རྒྱལ་པོ་གྱུར་པས་ནི་རྒྱལ་སྲིད་དང་འབངས་ལ་ཆད་
པ་མེད་པ་དང་། མཚོན་ཆ་མེད་པའི་རྒྱལ་སྲིད་བྱེད་དོ། །ཆོས་བཞིན་དུ་ལོངས་
སྤྱོད་སྒྲུབ་པར་བྱེད་དོ། །རྒྱུད་ཀྱིས་བྱུང་བའི་རྒྱལ་སྲིད་ལ་སྤྱོད་པར་བྱེད་ཀྱི། ཕ་
རོལ་གྱི་ཡུལ་འཁོར་གྱ་ཚོམ་དུ་མཐུས་འཕྲོག་པར་མི་བྱེད་དོ། །ཅི་ནུས་ཅི་ལྕོགས་
ཀྱིས་སེམས་ཅན་རྣམས་སྡིག་པ་ལས་ཟློག་པར་བྱེད་དོ། །འབངས་རྣམས་ཀྱི་ཕ་དང་
འདྲ་བ་ཡིན་ནོ། །ཞེས་གསུངས་པ་ལྟར་རོ། །དེའི་ཕྱིར་དེང་སང་ཡང་འཛམ་གླིང་
རྒྱལ་སྤྱིའི་ཤེས་ཡོན་ཅན་མང་པོ་ཞིག་གིས་ཀྱང་འཚེ་མེད་ཞི་བའི་ཆོས་དང་མ་འབྲེལ་
ན༑ སྤྱི་ཚོགས་ཞི་བདེ་བག་ཕེབས་ཤིག་ཡོང་ཐབས་མེད་པར་ཤེས་ནས་ནང་པའི་
ཆོས་ལ་དོ་སྣང་ཤུགས་ཆེན་པོ་བྱེད་བཞིན་ཡོད་པ་དང་། དམན་པ་ཁོ་བོས་རྒྱུ་ཆེན་
མི་ཤེས་ཀྱང་། མཐོ་རྒྱལ་པོ་ནས་དམའ་སྤྲང་པོའི་བར་སུ་ཡིན་ཀྱང་། ཞི་བསིལ་



ཐུབ་བསྟན་མཛེས་པའི་མཚན་བཟང་
109
ཆོས་ཀྱི་སྙིང་པོ། ལས་འབྲས་དང༌། བྱང་ཆུབ་ཀྱི་སེམས་ལ་ཡིད་ཆེས་ཤིང་ཉམས་
སུ་བསྟར་ན་འོས་ཤིང་འཚམ་པ་མ་ཟད། དེ་ལ་བརྟེན་ནས་གནས་སྐབས་དང་
མཐར་ཐུག་གི་དོན་གཉིས་ལྷུན་གྱིས་འགྲུབ་པར་འགྱུར་གྱི། གཞན་དུ་ཆོས་གནད་
གང་ཡང་མི་ཤེས་པར་བླུན་སྒོམ་བྱེད་པ་ཙམ་གྱིས་ནི་ཐེག་པ་ཆེན་པོའི་ཆོས་སུ་འགྱུར་
བ་ལྟ་ཅི། ཡང་དག་པའི་སྐྱེས་བུ་ཆུང་ངུའི་ལམ་དུ་ཡང་འགྲོ་དཀའ་བར་སྙམ་མོ། །
གཉིས་པ་སྒྲུབ་བྱེད་ཕྱི་མ་དགག་པ་ནི། རྣལ་འབྱོར་དབང་ཕྱུག་རྗེ་བཙུན་མི་
ལས་ཀྱང་། །ཆོས་བརྒྱད་སྤངས་ནས་གྲུབ་པ་ཐོབ་པར་གསུངས། །ཞེས་སྨྲས་
འདུག་འདིའང་མི་འཐད་དེ། སྲིད་བསྐྱངས་ན་འཇིག་རྟེན་ཆོས་བརྒྱད་དང་མཐུན་
དགོས་པས་ཁྱབ་པ་དང་། ཆོས་བརྒྱད་དང་འདྲེས་ན་ཆོས་མིན་པས་ཁྱབ་པ་གཉིས་
ཀ་མེད་པའི་ཕྱིར། དང་པོ་གྲུབ་སྟེ། མགོན་པོ་ཀླུས། ཁྱོད་ཀྱི་རྒྱལ་སྲིད་ཆོས་དོན་
དུ། །གྲགས་དོན་འདོད་སླད་མ་ལགས་ན། །དེ་ནི་ཤིན་ཏུ་འབྲས་བུ་བཅས། །དེ་ .
ལས་གཞན་དུ་འགྱུར་མ་མཆིས། །ཞེས་རྒྱལ་པོ་ལ་གཏམ་དུ་བྱས་པའི་
ཕྱིར། གཉིས་པ་གྲུབ་སྟེ། ཆོས་བརྒྱད་མགོ་སྙོམས་མ་ནུས་པའི་སྐྱེ་བོ་རྣམས་ཀྱིས་
སྦྱིན་པ་གཏོང་བ་དང་། ཚུལ་ཁྲིམས་སྲུང་བ་སོགས་དགེ་བའི་ཆོས་སྒྲུབ་པ་རྣམས་
ཆོས་མ་ཡིན་ནམ། དེས་ན་གཡག་ཞར་བས་རྩྭ་ཟ་བ་ལྟར་མི་མཛད་པར་གཡས་
གཡོན་མདུན་རྒྱབ་གང་སར་གཟིགས་ནས་གདོད་ཆོས་སྲིད་གཉིས་འགལ་ཁྱབ་ཡིན་
པའི་སྒྲུབ་བྱེད་སྨོས་ཤིག་དང་མཁས་པར་བརྩིའོ། །འོན་ཀྱང་རྗེ་བཙུན་མི་ལས་གྲུབ་
པ་མ་ཐོབ་ཟེར་བའི་དོན་མིན་པས་ཡང་བླུན་པོ་རྣམས་གོ་ལོག་མ་བྱེད་ཅིག །
ད་ནི་ཁ་ནང་དུ་ལེགས་པར་ཕྱོགས་ཏེ། རྣམ་པར་དག་པའི་ལུང་དང་



f10
ཐུབ་བསྟནཱམཛེས་པའི་མཚན་བཟང་
རིགས་པ་གསལ་བའི་མེ་ལོང་འདི་གུས་པས་ལོངས་ལ་ལྟོས་ཤིག་དང་། རང་
མཚང་རྣམས་རྗེན་པར་གསལ་བར་འགྱུར་རོ། །དེའི་ཕྱིར་དེང་ཕྱིན་ཆད། ཆོས་རྗེ་
དྭགས་པོ་རིན་པོ་ཆེའི་ཞལ་ནས། གཞན་དོན་བྱེད་པ་དང་རང་དོན་བྱེད་པ་ལ་ནོར་ས་
ཡོད། ཐབས་མཁས་པ་དང་གཡོ་སྒྱུ་ལ་ནོར་ས་ཡོད། ཅེས་སོགས་མཁས་གྲུབ་
ཉམས་མྱོང་ཅན་གྱི་ཞལ་གདམས་རྣམས་ཡིད་ལ་བཞག་ནས། ཅི་མཛད་ལེགས་
པར་མཐོང་བའི་མོས་གུས་དང་། གཞུང་ལུགས་རབ་འབྱམས་སྨྲ་བའི་སྤོབས་པ་
གཉིས་མེད་ཕྱིན། ཅི་ཡང་མི་སྨྲ་བའི་བརྟུལ་ཞུགས་དང་དུ་ལོངས་དང་། བསྟན་པ་
དང་སེམས་ཅན་ལ་ཕན་མ་ཐོགས་ནའང་གནོད་ཚབས་ཆུང་ངོ༌། །བསམ་ཤེས་ན་
སྙིང་ནས་བརྩེ་བའི་སྐད་ཆའི་ཟོལ་ཡིན། སྤུན་ཟླ་ལགས།
དོན་བསྡུ་ན། སངས་རྒྱས་ཀྱི་བསྟན་པ་དར་རྒྱས་ཡུན་གནས་ཅི་འགྱུར་ནི་
ཆབ་སྲིད་ལ་རག་ལས་ཤིང་། སྤྱི་ཚོགས་བརྟན་ལྷིང་དང་། ཞི་བདེ་ཡོང་མིན་ནི་
ཕན་བདེའི་འབྱུང་གནས་བསྟན་པ་རིན་པོ་ཆེ་ཁོ་ན་ལ་རག་ལས་འདུག་
པས། གཅིག་གྲོགས་སུ་གཅིག་ཁྱེར་ཤེས་ན་གནད་ཀྱི་དོན་པོ་ཞིག་ཟིན་མི་འདུག་
གམ། དེའི་ཕྱིར་རྒྱལ་སྲས་ཞི་བ་ལྷས། རྒྱལ་པོའི་ཆོས་བཞིན་བྱེད་པ་དང༌། །
འཇིག་རྟེན་དག་ཀྱང་དར་བར་ཤོག །ཅེས་ཐུགས་སྨོན་གནང་བ་དང་། མགོན་པོ་
ཀླུ་སྒྲུབ་ཀྱིས་ཀྱང་། མི་ཡི་ཆོས་ལུགས་ལེགས་སྤྱད་ན། ལྷ་ཡུལ་བགྲོད་པ་ཐག་
མི་རིང་། ལྷ་དང་མི་ཡི་ཐེམ་སྐམ་ལ། །འཛེགས་ན་ཐར་པ་གམ་ན་འདུག །ཅེས་
གསུངས་པ་དང་། དེ་བཞིན་དཔལ་ས་སྐྱའི་ལེགས་བཤད་ལས། རིགས་པས་
དཔྱད་ན་ཆོས་ལུགས་མི་འགལ་ཞིང་། །འཇིག་རྟེན་བྱ་བ་ཀུན་ནས་ལེགས་སྒྲུབ་



ཐུབ་བསྟན་མཛེས་པའི་མཚན་བཟང་
111
པ༑ །དམ་པ་རྣམས་ཀྱི་སྤྱོད་ཚུལ་ཅི་འདྲ་ཞིག །བཤད་པ་འདི་ནི་ལེགས་བཤད་རིན་
ཆེན་གཏེར། །ཞེས་པ་ལྟར་རོ། །ཚུལ་འདི་ལ་དགོངས་ནས། རིང་ནས་སྙིང་ལ་
བརྣག་པའི་འདོད་པའི་དོན། །ཡོངས་རྫོགས་བོད་ལྗོངས་རང་དབང་གཙང་མའི་
དཔལ། །ལྷུན་གྲུབ་ཆོས་སྲིད་ཟུང་འབྲེལ་དགའ་སྟོན་ལ། །སྤྱོད་པའི་སྐལ་བཟང་
མྱུར་བ་ཉིད་དུ་སྩོལ། །ཞེས་བདེན་གསོལ་སྨོན་ཚིག་འདི་བཞིན་གནང་བའོ། །
གཞུང་ལུགས་ཕྱོགས་རེ་དང་། ཚིག་དོན་ཕྱོགས་རེ་ལ་མ་འདྲེན་པར་ཐམས་ཅད་ཁ་
ཡིས་འགྲེལ་ཤེས་ཤིང་། ལག་ཏུའང་ལེན་ཅིང་། བསྟན་པ་ལ་སྨིན་པ་ཞིག་བྱུང་ན་
བསྟན་འཛིན་གྱི་སྐྱེས་བུར་བགྲང་རུང་གི། རང་གི་ཕྱོགས་ཞེན་དང་བསྟན་པའི་ལུང་
རིགས་རེ་ཟུང་འདྲེན་རྒྱུ་འདུག་ཀྱང་བསྟན་པའི་ཞབས་འདྲེན་དང་། ཞབས་ཕྱི་ཅི་
འགྱུར་གཏོལ་མེད་དོ། །
དེས་ན་སངས་རྒྱས་ཀྱི་བསྟན་པ་ལ་ཡིད་ཆེས་རྙེད་པའམ། ཤ་ཞེན་ཡོད་པ་
ཞིག་ཡིན་ན། རྒྱལ་བསྟན་ཧ་ཀྱང་ཉག་ཕྲ་བའི་གནས་སྐབས་འདིར། སྟོན་པ་
གཅིག་པའི་ཆོས་ལུགས་ནང་ཁུལ་གྱི་འཐེན་འཁྱེར་ལ་དེ་ཙམ་ཐུགས་གཙིགས་མི་
གནང་བར། རྗེ་ཙོང་ཁ་པའི་ཞལ་ནས། འདྲེན་པ་མཆོག་དེས་དཀའ་བ་དཔག་མེད་
ཀྱིས། །ནན་ཏན་སྙིང་པོར་མཛད་ནས་བསྒྲུབས་པ་འདི། །ཐབས་གང་ཞིག་གིས་
འཕེལ་བར་འགྱུར་སྙམ་པའི། །རྣམ་པར་དཔྱོད་པས་ཉིན་མཚན་འདའ་བར་ཤོག །
ཅེས་སྨོན་པ་ལྟར་ཐུབ་པའི་ལུགས་བཟང་འདི་ཉིད་ཐབས་ཇི་ལྟ་བུ་ཞིག་གིས་འཕེལ་
བར་འགྱུར་སྙམ་པའི་སྒོ་ནས་ལུང་རིགས་ཀྱི་རྩལ་ཡོད་ན་ངོམ་པའི་དུས་ལ་བབ་
འདུག་པས། ངོམ་ས་མ་ནོར་བར་གལ་ཆེ་གལ་ཆེ་ཞེས་ལག་པད་སྙིང་གར་ཟུམ་



112
ཐུབ་བསྟན་མཛེས་པའི་མཚན་བཟང་
བཞིན་གསོལ་བ་ལན་བརྒྱར་འདེབས་པ་ལགས་སོ། །
མདོར་ན་དེང་སང་ཁ་ཅིག་གིས། ཆོས་དང་མཐུན་པའི་སྲིད་ནི་སྔར་ཡང་
མ་བྱུང་། ད་ཡང་མི་སྲིད། ཆོས་སྲིད་གཉིས་ནི་མེ་ཆུ་ལྟར་ཡིན་པས་མཉམ་དུ་འགྲོ་
ལོ་མེད། ཆོས་སྲིད་གཉིས་ནི་སྣང་མུན་ལྟར་ཡིན་པས་ཆོས་དར་ན་སྲིད་གུད། སྲིད་
རྒྱས་ན་ཆོས་ལ་གནོད་ཅེས་སོགས་སྨྲ་བ་ནི། འཇམ་མགོན་ས་པཎ་གྱིས། བློ་གྲོས་
ཞན་པའི་འདོད་གཏམ་དང་། །ཅང་ཤེས་མིན་པའི་རྟ་མཆོག་དང་། །གཡུལ་ངོར་
ལྟུང་བའི་རལ་གྲི་རྣམས། །སུ་ཡི་གྲོགས་འགྱུར་ངེས་པ་མེད། །ཅེས་གསུངས་པ་
བཞིན་ཕ་རོལ་པོས་བསྒྲུབ་པར་དཀའ་བའི་དགོས་འཁོར་འགྱུར་ངེས་སོ། །དེས་ན་
ཚད་མ་རིག་གཏེར་ལས། ནགས་ལ་གནས་པའི་སྤྲེའུ་དག །ལྗོན་པའི་ཤིང་ལ་མི་
གཙང་འཐོར། །ཞེས་འབྱུང་བ་ལྟར་དུ་མི་ལུས་ཐོབ་ཀྱང་མི་ཆོས་ལས་འདས་ནས་
སྤྲེའུའི་ངང་ཚུལ་མ་འཛིན་ཅིག་ཅེས་མཇུག་ཏུ་སླར་ཡང་འབོད་སྐུལ་ཅིག་ཞུའོ། །
སླར་སྨྲས་པ། རྒྱང་འཕེན་གསར་པའི་ཁྲིམས་ཁ་མེ་བས་ཚ། །བོད་པ་
རྒན་པོའི་ཀླད་རྙིང་བྲག་བས་སྲ། །མི་མཁས་བླུན་པོའི་ཨུ་ཚུགས་སུ་བས་ཆེ། ཀྱེ་
མ་གཟུར་གནས་གཏམ་འདིས་ཅི་ཞིག་བྱ། །
དེ་ལྟ་ན་ཡང་ཁ་བའི་ཡུལ་ལྗོངས་སུ། ལྟེ་བའི་ཟུངས་ཁྲག་འཐོར་བའི་ལེ་
ལན་དང་། །ཆུང་ནས་ཅུང་ཟད་ཆོས་ལ་སྦྱངས་ཤུགས་ཀྱིས། །ལུགས་གཉིས་ལ་
རྒྱའི་རི་མོ་འདི་ཐལ་ལོ། །
ཐོག་མར་ཆོས་སྲིད་གང་ཡིན་མི་དཔྱོད་པར། ལུགས་གཉིས་གཏན་
འགལ་སྨྲ་བ་འདི་དག་ནི། །སངས་རྒྱས་བསྟན་པ་སྣུབ་པའི་ཐལ་རླུང་ཡིན། །རྒྱལ་



ཐུབ་བསྟན་མཛེས་པའི་མཚན་བཟང་
113
བསྟན་ཡུན་གནས་འདོད་ན་ཚིག་འདི་སྤོངས། །
བདག་ནི་ཟབ་རྒྱས་ཆོས་ལ་སྦྱོང་པ་དམན། །ཆབ་སྲིད་ལྟ་བའི་གོ་རྟོགས་དེ་
ལས་ཞན། །དེས་ན་འདི་བྲིས་ཉེས་པའི་ཚོགས་ཇི་མཆིས། །ཆོས་ཀྱི་རྒྱལ་པོའི་སྤྱན་
སྔར་སྙིང་ནས་འཆགས།
འོན་ཀྱང་མཁས་པའི་གསུང་ལ་གཞི་བཅོལ་ཏེ། །གཟུ་བོར་གནས་ནས་
རིགས་པའི་ལམ་དུ་བཀོད། །དེ་ཕྱིར་འདི་འབད་ལས་བྱུང་དགེ་མཆིས་ན། །འགྲོ་
རྣམས་ཆོས་སྲིད་དཔལ་ལ་རེག་གྱུར་ཅིག །
ཅེས་ཆོས་སྲིད་ཟུང་འབྲེལ་ཡོད་མེད་ལ་དཔྱད་པ་ཉུང་ཟད་བགྱིས་པ་འདི་ནི། རང་
ཡུལ་ཁ་བའི་ལྗོངས་སུ་ལྟེ་བའི་ཟུངས་ཁྲག་འཐོར་ནས་མི་ལོ་བཅུ་ཕྲག་གསུམ་ཙམ་སོན་ཅིང་། ཕྱི་
ལོ་ ༢༠༠༠ ཟླ་བ་ ༧ པའི་ནང་། གོང་གི་རྐྱེན་དེས་བསྐུལ་ཏེ། ཤཱཀྱའི་རྗེས་འཇུག་ཤེས་རབ་
ཆོས་འཕེལ་ལམ། བརྡ་སྤྲོད་པའི་བཏགས་མིང་ཚངས་སྲས་སྨྲ་བའི་བློ་གྲོས་ཞེས་བྱ་
བས། འཕགས་ཡུལ་བཞུགས་སྒར་ཆེན་པོའི་ཉེ་འཁྲིས་སུ་བྲིས་ཤིང་། སླད་ནས་འཕྲི་བསྣན་ཅུང་
ཟད་བཅས་རང་རིགས་སྤུན་ཟླ་ཡོངས་ལ་སྤྲིངས་པའོ།། །།



114
ཐུབ་བསྟན་མཛེས་པའི་མཚན་བཟང་
༄༅། །ལོ་འགོ་འཛིན་ཚུལ་ལ་ཅུང་ཟད་དཔྱད་པ་འཇམ་དབྱངས་པདྨ་དཀར་
པོའི་དགོངས་རྒྱན་ཞེས་བྱ་བ།
༄༅། །དགེ་ལེགས་ཆ་ཤས་རྫོགས་པའི་སྣང་བ་རེས། །ལུང་རིགས་བྱེ་བ་རྒྱུ་
མཚོ་འཕེལ་བའི་གཉེན། །དཔལ་ལྡན་བླ་མ་བསིལ་ཟེར་དབང་པོ་དེ། །ནུབ་པ་མེད་
པའི་སྙིང་གི་ཐིག་ལེའོ། །
འཇམ་མགོན་པདྨ་དཀར་པོའི་དགོངས་པའི་བཅུད། །ཚུལ་བཞིན་འཛིན་
ཅིང་སྤེལ་ལ་མཁས་པ་ནི། །འདི་ན་བློ་གསལ་རྐང་དྲུག་འགའ་ཞིག་ལས། །ཤེས་
ལྡན་གཤོག་ཐོགས་ཀུན་གྱིས་སྤྱོད་ཡུལ་མིན། །
འདིར་སྟོན་པ་མཚུངས་ཟླ་བྲལ་བ་ཐུབ་དབང་ཤཱཀྱ་སེང་གེའི་ཞལ་གྱི་བུམ་
བཟང་མཆོག་ཏུ་ཡངས་པའི་བཀའ་ལུང་ལས། བྱང་ནས་བྱང་དུ་བསྟན་པ་དར་བར་
ཡང་ཡང་བསྔགས་པ་བཞིན་དུ། བསིལ་ལྡན་གངས་རིའི་ལྗོངས་འདིར་སྔོན་ནས་
ད་བར་མཁས་གྲུབ་ཀྱི་སྐྱེས་བུ་དམ་པ་མང་དུ་བྱོན་ནས། རང་དོན་དུ་ཐོས་བསམ་
སྒོམ་གསུམ། གཞན་དོན་དུ་འཆད་རྩོད་རྩོམ་པ་རྒྱ་ཆེར་གནང་བའི་བཀའ་དྲིན་ལ་
བརྟེན། དེང་གི་ཆར་ཡང་བསྟན་པའི་རྒྱུན་མ་ཉམས་པར་བཞུགས་ཤིང་། དེ་ལས་
བདག་ཉིད་ཀྱི་མེ་ཏོག་གང་ལ་ཕོག་པའི་ལྷ་སྐལ། འཕགས་མཆོག་སྙིང་རྗེའི་གཏེར་
ཆེན་གྱི་རྣམ་པར་རོལ་བ། འགྲོ་བའི་མགོན་པོ་དཔལ་ལྡན་འབྲུག་པ་ཆེན་པོའི་རིང་
ལུགས་འདི་ཉིད་ནི། མཁས་མཆོག་སངས་རྒྱས་གཉིས་པ་དབྱིག་གཉེན་
གྱིས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །



ཐུབ་བསྟན་མཛེས་པའི་མཚན་བཟང་
115
ཞེས་བསྟན་པའི་སྤྱི་ཆིངས་སུ་བཀས་བཅད་པ་ལྟར། ཐོས་དོན་ཉམས་ལེན་ལ་དྲིལ་
བའི་སྲོལ་ཀ་འདི་བཞིན་གངས་ལྗོངས་འདིར་མཚུངས་ཟླས་དབེན་ལ། དེ་ཡང་
གསང་སྔགས་ཀྱི་ཐབས་འགའ་ཞིག་ལ་སྙིང་ཕུར་འཛུགས་པ་ཙམ་མ་ཡིན་
པར། གཞི་འདུལ་བ་ལས་བྱུང་བའི་ངེས་འབྱུང་དང་སྦྱངས་ཡོན་ལ་གནས་
ནས། རི་ཡི་བུ་བྱས། ན་བུན་གྱི་གོས་གྱོན། གྱོང་ལྟོ་གོས་གཏམ་གསུམ་ལ་
བཏང་ཞིང་། ཚེ་འདིའི་སྟབས་ཀ་ལིང་གིས་བོར་ནས་སྒྲུབ་པའི་རྒྱལ་མཚན་འཛིན་
པའི་སྲོལ་ལུགས་ཤིག་ཡིན། དེའི་ཕྱིར་འདུལ་བ་ལས་གསུངས་པའི་གཞི་གསུམ་
ཕྱག་ལེན་ཡང་སྔོན་ནས་ད་བར་ལུགས་འདི་ལ་བཞུགས་ཤིང་། དེའི་དུས་ཚིགས་
ལ་སྔོན་གྱི་མཁས་པ་རྣམས་བཞེད་པ་མི་འདྲ་བ་མང་ཡང་། རང་ལུགས་ལྟར་ཤེས་
པ་ཤིན་ཏུ་བ་ལ་ཆེ་ཞིང་། དུས་ཚིགས་ཀྱི་ཁྱད་པ་ནི་ལོ་འགོ་འཛིན་ཚུལ་ལ་རག་ལས་
པས། དེའི་ཕྱིར་འདིར་ཕྱོགས་མཚོན་ཙམ་ཞིག་བརྗོད་པར་འདོད་པ་ནི་ཐོག་མའི་
དམ་བཅའོ། །
དེ་ལ་དོན་གཉིས་ཏེ། ལུགས་མི་འདྲ་བ་མདོར་བསྟན། འཐད་ལྡན་རང་
ལུགས་རྒྱས་པར་བཤད་པའོ། །དང་པོ་ནི། སྨན་གྱི་རྒྱུད་བཞི་ནས་བཤད་པའི་
དཔྱིད་ཟླ་དང་པོའི་ཡར་ངོའི་ཚེས་གཅིག་ནས། ཧོར་དང་བོད་ཀྱིས་ལོ་འགོ་
འཛིན། དེ་ལ་ལོ་སར་གཏོང་བ་ནི་སོག་ཇེང་གེར་རྒྱལ་པོས་མེ་ཉག་དབང་དུ་འདུས་
པའི་དགའ་སྟོན་རྟེན་འབྲེལ་ལས་སྲོལ་དེ་བྱུང་ཟེར། བོད་ཟླ་གསུམ་པའི་ཡར་ངོའི་
ཚེས་གཅིག་ནས། དུས་འཁོར་རྩ་རྒྱུད་རྗེས་འབྲངས་སྐར་རྩིས་པ་རྣམས་
དང༌། བོད་ཟླ་དགུ་པའི་མར་ངོའི་ཚེས་གཅིག་ནས། མདོ་དང་མཛོད་འདུལ་གྱི་



116
ཐུབ་བསྟན་མཛེས་པའི་མཚན་བཟང་
དགོངས་པ་བཙལ་ནས་ཁ་ཆེ་པཎ་ཆེན་ཤཱཀྱ་ཤྲཱི། རྒྱལ་དབང་མི་བསྐྱོད་རྡོ་རྗེ་སོགས་
དང༌། དེ་བཞིན་བཅུ་པའི་མར་ངོའི་ཚེས་གཅིག་ནས། ཆོས་རྗེ་ས་པཎ། རྗེ་ཙོང་ཁ་
པ་སོགས་ཀྱིས་བཞེད། བཅུ་གཅིག་པའི་དགུན་ཉི་ལྡོག་པ་ནས། ནག་རྩིས་པ་
རྣམས་ཀྱི་ལུགས་ཡིན་ནོ། །འདི་རྣམས་ནི་གྲགས་ཆེ་བ་འགའ་ཞིག་སྡོམ་དུ་བཀོད་
པ་ཙམ་ལས་ལུགས་ཕྲན་ཚེགས་ནི་མང་ངོ་། །
གཉིས་པ་ནི། དཔལ་འབྲུག་པ་ཐམས་ཅད་མཁྱེན་པ་མི་ཕམ་པདྨ་དཀར་
པོའི་སྡོམ་གསུམ་རྒྱ་ཆེར་འགྲེལ་ལས། དགུན་ཉི་གང་ལ་ལྡོག་པ་ནས་ལོ་འགོ་
འཛིན་ཚུལ་ཕལ་ཆེར་ནག་རྩིས་ལྟར་བྱུང་བ་དེ་ཉིད། སླར་ཡང་ལུང་རིགས་ཀྱི་ལམ་
ནས་ཞིབ་མོར་བཀྲལ་བ་ལ། ཐོག་མར་གོ་བདེ་བའི་ཕྱིར་རྩིས་གཞི་འཇིག་རྟེན་ན་
གྲགས་པ་ཞིག་གཞག་དགོས་པས། དེང་སང་ཡོངས་སུ་གྲགས་པའི་ཡར་ངོ་སྔོན་
འགྲོ་ཅན་གྱི་བོད་ཟླ་ལ་དཔེ་འགྲེ་ནས་བཤད་པར་བྱའོ། །དེ་ཡང་ཀུན་མཁྱེན་པདྨ་
དཀར་པོའི་ཞལ་སྔ་ནས་ཀྱང་། སློབ་དཔོན་གྱི་གཞུང་དུ་རབ་འབྲིང་ཐ་ཆུང་ཡར་ངོ་
སྔོན་འགྲོར་གསུངས་པ་ནི། འཇིག་རྟེན་ལུགས་སུ་གྲགས་ཚོད་ཆེ་བས་བསྟན་
བཅོས་པའི་དུས་རྩི་བའི་གཞིར་བགྲངས་ཀྱི་རང་ལུགས་སུ་མི་བཞེད་དོ། །ཞེས་
གསུངས་པ་ལྟར་རོ། །བསྟན་བཅོས་པས་མར་ངོ་སྔོན་འགྲོ་མཛད་པ་ནི། ཐོག་མར་
འཇིག་རྟེན་ཁམས་སུ་ཟླ་བ་ཉ་གང་བ་ཞིག་ཤར་བར་བཤད་པས་དེ་ནས་བགྲངས་
པའི་དབང་དུ་བྱས་པའོ། །དུས་ལའང་བགྲང་ཚུལ་མི་འདྲ་བ་དུ་མ་ཡོད་དེ། ཕྱག་
དར་ཁྲོད་ཀྱི་གོས་ངོས་བཟུང་བའི་ཆེད་དུ་ཟླ་བ་བཞི་བཞིར་དུས་རེ་བྱས་ནས་དགུན་
དཔྱིད་དབྱར་གསུམ་དང་། དབྱར་ཐུང་ངུ་ངོས་བཟུང་བའི་ཆེད་དུ་དགུན་



ཐུབ་བསྟན་མཛེས་པའི་མཚན་བཟང་
1 17
དང་། དཔྱིད་དང་། དབྱར་དང་། དབྱར་ཐུང་ངུ་དང་། དབྱར་རིང་པོ་སྟེ་དུས་ལྔ་
ལ་དང་པོ་གཉིས་ཟླ་བ་བཞི་བཞི་དང་། གསུམ་པར་ཟླ་བ་བ།ཅིག །བཞི་པར་ཉིན་
ཞག་གཅིག །ལྔ་པར་ཉིན་ཞག་གཅིག་གིས་མ་ཚང་བའི་ཟླ་བ་གསུམ་མོ། །གསོ་
སྦྱོང་བཅུ་བཞི་པ་ངོས་བཟུང་བའི་ཆེད་དུ་དགུན་སྟོད་དགུན་སྨད། དཔྱིད་སོ་ག །
དབྱར་སྟོན་དྲུག་སྟེ། རེ་རེར་ཟླ་བ་གཉིས་གཉིས་སོ། །མདོ་ཉི་མའི་སྙིང་པོ་
དང༌། དེང་སང་ཡོངས་གྲགས་ལ་དུས་བཞི་ལ་ར་འབྲིང་ཐ་ཆུང་གསུམ་གསུམ་དུ་
དབྱེ་བའང་ཡོད་དོ། །འོན་ཀྱང་མདོ་དེ་དང་དེང་སང་གྲགས་པའི་བོད་ཟླ་ལ་མར་ངོ་
དང་ཡར་ངོ་སྔོན་འགྲོའི་ཁྱད་པ་ཡོད་ཅིང་། དེང་སང་བོད་ཟླའི་རང་འབྲིང་ཐ་
གསུམ་དང་། འདུལ་བ་ནས་བཤད་པའི་རྩིས་གཞི་འཇིག་རྟེན་གྲགས་པ་གཉིས་
ལའང་ཟླ་བ་གཅིག་གི་སྔ་ཕྱི་ཡོད་དེ་འཆད་པར་འགྱུར་བ་ལས་ཤེས་པར་བྱའོ། །
འོ་ན་དུས་དེ་རྣམས་ལས་གང་ལ་ལོ་འགོ་ཡིན། ཟླ་བའི་འགོ་ཡང་གང་
ནས་ཡིན་ཞེ་ན། ཀུན་མཁྱེན་ཆེན་པོ་པདྨ་དཀར་པོའི་ཞལ་ནས། དུས་ཀྱི་ཐོག་མ་ནི་
དགུན་ཏེ། དེའི་ཐོག་མའང་མགོ་ཟླ་བ་ཡིན་ཏེ། དགུན་ཉི་གང་ལ་ལྡོག་པའི་དུས་
ཉིད་དགུན་གྱི་ར་བར་འཇོག་པས་སོ། །ཞེས་མི་འཇིགས་སེང་གེ་ང་རོ་འདི་བསྒྲགས་
སོ། །དེར་ཐལ། ནང་པ་སངས་རྒྱས་པའི་ལུགས་ལ་དུས་ཀྱི་དང་པོ་དགུན་ནས་
གཞག་དགོས་པ་གང་ཞིག །ཟླ་བའི་འགོ་ཡང་མགོ་ཟླ་བ་ནས་གཞག་དགོས་པའི་
ཕྱིར། དང་པོ་གྲུབ་སྟེ། མཛོད་འགྲེལ་རྒྱལ་སྲས་མ་ལས། སངས་རྒྱས་པ་
ཐམས་ཅད་ཀྱི་དུས་ཀྱི་དང་པོ་ནི་དགུན་དག་ཡིན་ནོ། །ཞེས་གསུངས་པས་སོ། །
གཉིས་པ་གྲུབ་སྟེ། ནག་རྩིས་པས་དགུན་ཉི་གང་ལ་ལྡོག་པ་ལ་དགུན་ར་འཇོག་པ་



118
ཐུབ་བསྟན་མཛེས་པའི་མཚན་བཟང་
མ་ཟད། བསྟན་བཅོས་འཆི་བ་མེད་པའི་མཛོད་ལས་ཀྱང་། མགོ་ནི་རི་དྭགས་མགོ་
ཡིན་ཏེ། །དེ་ནི་དུས་ཀྱི་དང་པོར་བརྗོད། །ཅེས་གསུངས་པའི་ཕྱིར་རོ། །འོ་ན་མགོ་
ཟླ་བ་དེ་ཡར་ངོ་མར་ངོ་གང་ནས་ཐོག་མ་བཟུང་ཞེ་ན། མར་ངོའི་ཚེས་གཅིག་ནས་
བཟུང་དགོས་ཏེ། གོང་དུ་བཤད་ཟིན་པ་ལྟར་བསྟན་བཅོས་ལ་གྲགས་པ་དེ་གཙིགས་
ཆེ་བའི་ཕྱིར་རོ། །མར་ངོ་དེ་ཡང་བོད་ཟླ་བཅུ་པའི་མར་ངོ་ནས་ཡིན་གྱི། བོད་ཟླ་
བཅུ་གཅིག་པའི་མར་ངོ་ནས་མ་ཡིན་ཏེ། དཔེར་ན་སྟོན་ཟླ་ཐ་ཆུང་ཉ་བའི་ཚེ་རྒྱུ་སྐར་
སྨིན་དྲུག་གི་ཆ་ཡོངས་སུ་རྫོགས་ཟིན་པས། བོད་ཟླ་བཅུ་པའི་ཚེས་བཅུ་དྲུག་ནས་
མགོ་ཟླ་བར་བགྲང་དགོས་པ་ལས་བོད་ཟླ་བཅུ་གཅིག་པའི་མར་ངོའི་བར་དུ་མི་
བགྲང་ན་ཧ་ཅང་ཐལ་ལོ། །དེར་ཐལ། མདོ་ཉི་མའི་སྙིང་པོ་ལས། བདག་གིས་རྒྱུ་
སྐར་སྨིན་དྲུག་བརྗོད། །ཟླ་བ་ཉ་ཚེ་བླ་རངས་འགྱུར། །སྟོན་ཟླ་ཐ་ཆུང་ཞེས་
བྱའོ། །ཞེས་སོགས་ཉ་ནི་ཟླ་བའི་མཇུག་ཡིན་པར་ལན་མང་དུ་གསུངས་པ་དང༌། །
འགྲེལ་ཆུང་ལས་ཀྱང་། དུས་ལ་ལྔ་ཡོད་དེ། སྟོན་ཟླ་ཐ་ཆུང་ཉ་བ་ནས་བརྩམས་ཏེ་
བརྩིའོ། །ཞེས་གསུངས་པས་སོ། །སྟོན་ཟླ་ཐ་ཆུང་དེ་ཡང་འཇིག་རྟེན་པས་དེང་
སང་བོད་ཟླ་དགུ་པའི་ཚེས་གཅིག་ནས་གནམ་སྟོང་བར་བཤད་པ་དང་
། སྨན་རྒྱུད་
ལས་སྟོན་ཐ་ཆུང་དེ་བཞིན་ལ་བོད་ཟླ་བཅུ་པའི་ཚེས་གཅིག་ནས་གནམ་སྟོང་བར་
དགུན་ཟླ་ར་བ་སྨིན་དྲུག་ཟླ་བ་ཞེས་འདོན་པ་དང་། མདོ་ཉི་མའི་སྙིང་པོའི་དགོངས་
པ་ལྟར་ན་བོད་ཟླ་དགུ་པའི་མར་ངོའི་ཚེས་གཅིག་ནས་བཅུ་པའི་ཉ་བར་སྟོན་ཐ་ཆུང་
བཞག་པས་ལུགས་མི་འདྲ་བ་གསུམ་ལས། དང་པོ་ནི་སྐབས་འདིའི་རྩིས་གཞི་དང་
མི་འགྲིགས་པས་ཁས་ལེན་པར་མི་འོས་ལ། གཉིས་པ་ནི་མདོ་ལུང་དང་འགལ་



ཐུབ་བསྟན་མཛེས་པའི་མཚན་བཟང་
119
བས་མི་འཐད་དོ། །གསུམ་པ་ནི་རྒྱུ་སྐར་དང་སྦྱར་བའི་ཟླ་བ་དང་དུས་གསུམ་དུ་
ཕྱེས་པའི་འགོ་གང་ནས་ངོས་འཛིན་པ་ལ་ཤིན་ཏུ་ལེགས་ཀྱང་སྐབས་འདིའི་རྩིས་
གཞི་ཡར་ངོ་སྔོན་འགྲོ་ཅན་དེ་ནི་མ་ཡིན་ནོ། །
འོ་ན་སྐབས་འདིའི་བསྟན་བཅོས་པའི་དུས་རྩི་བའི་གཞིར་གྱུར་པ། འཇིག་
རྟེན་ལུགས་སུ་གྲགས་ཚོད་ཆེ་བའི་རབ་འབྲིང་ཐ་ཆུང་ཡར་ངོ་སྔོན་འགྲོ་ཅན་དེ་གང་
ཞེ་ན། སྤྱིར་ཉ་སྐར་དེས་ཟླ་བ་ཉ་བའི་ཚེ་ཟླ་བ་དེ་ལ་ཟླ་བ་དེའི་མིང་ཐོགས་
ཤིང་། འཇིག་རྟེན་ལུགས་ལ་ཡར་ངོ་སྔོན་དུ་འགྲོ་དགོས་པས། དཔེར་ན་བོད་ཟླ་
བཅུ་པའི་ཉ་ལ་སྟོན་ཐ་ཆུང་སྨིན་དྲུག་ཟླ་བ་རྫོགས་ཤིང་། ཟླ་བ་དེ་ལ་ཡར་ངོ་སྔོན་
འགྲོ་བྱས་ན་བོད་ཟླ་བཅུ་པའི་ཚེས་གཅིག་ནས་གནམ་སྟོང་བར་འཇིག་རྟེན་པའི་
ལུགས་ཀྱི་སྟོན་ཐ་ཆུང་ཡིན་ལ། སྐབས་འདིའི་རྩིས་གཞི་ཡང་དེ་ཡིན་པར་ཤེས་
དགོས་སོ། །དེའི་ཕྱིར་ཀུན་མཁྱེན་གྱིས་མཛད་པའི་རྒྱུ་རས་རྣམ་ཐར་ངོ་མཚར་དད་
པའི་རླབས་འཕྲེང་ལས། ཆོས་རྗེའི་འཁྲུངས་ཟླ་དབྱར་ར་སྣོན་ཟླ་བ་དང་། འདས་
ཟླ་སྟོན་འབྲིང་ཐ་སྐར་ཟླ་བ་ལ་བཞག་པའི་གནད་ཀྱང་དེ་ཡིན་པར་ཤེས་པར་བྱའོ། །
ཐོག་མར་སྟོན་ཟླ་ཐ་ཆུང་ལ་འཇོག་ལུགས་མི་འདྲ་བའི་ཚུལ་རྣམས་མ་ཤེས་ན་མགོ་
རྙོག་པའི་གཞིར་འགྱུར་བས་འདིར་ཅུང་ཟད་ཕྱེས་ཏེ་བཤད་པ་ཡིན་ནོ། །
ཁ་ཅིག་ན་རེ། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་
མཚན་རིང་། །དགུན་རྣམས་ཀྱི་ནི་བཞི་པ་ལ། །ཐུང་ངུར་འགྱུར་རོ་ཉི་མ་ལྡོག །
ཞེས་པའི་རང་འགྲེལ་ལས། དབྱར་རྣམས་ཀྱི་ཟླ་བ་གཉིས་པ་དབྱར་ཟླ་ཐ་ཆུང་ཡར་
གྱི་ངོའི་ཚེས་དགུ་ནས་མཚན་མོ་རིང་ངོ་། །དེ་བཞིན་དུ་དགུན་རྣམས་ཀྱི་ཟླ་བ་བཞི་



120
ཐུབ་བསྟན་མཛེས་པའི་མཚན་བཟང་
པའི་ཐ་མའི་ཚེས་དགུ་ནས་ཐུང་ངུར་འགྱུར་ཞེས་བྱ་བར་སྦྱར་ཏེ། དགུན་ཟླ་ཐ་ཆུང་
ཡར་གྱི་ངོའི་ཚེས་དགུ་ནས་སོ། །ཞེས་གསུངས་པ་དང་ཁྱོད་ཀྱི་ལུགས་མི་འགྲིག་
པའི་ཕྱིར་རོ་ཞེ་ན། །དེ་ནི་ཡིག་ནོར་རྒྱུན་འབྱམས་སུ་སོང་སྐྱོན་ཡིན་ཏེ། སྔོན་གྱི་
དཔེ་རྙིང་མཛོད་འགྲེལ་རྒྱལ་སྲས་མ་ལ་སྟོན་ཟླ་ར་བ་དང་དཔྱིད་ཟླ་ར་བའི་ཡར་གྱི་
ངོའི་ཚེས་དགུ་ཞེས་པ་ལས། དེ་གཉིས་ཀྱི་ཐ་ཆུང་མེད་པས་མ་དག་པར་རྒྱལ་
དབང་མི་བསྐྱོད་ཞབས་ཀྱིས་གསུངས་པ་བཞིན་ཕྲན་ནས་ཀྱང་སེམས་སོ། །གཞན་
ཡང་རྒྱལ་སྲས་མ་ལ་འདིའི་སྐབས་དཔྱད་མི་བཟོད་པ་འགའ་ཞིག་འདུག་ཀྱང་ཡིག་
སྐྱོན་ཡིན་པར་གོར་མ་ཆག །འདིས་མཚོན་ཏེ་རང་འགྲེལ་ལས་ཐ་ཆུང་གཉིས་
བཤད་པའང་ཡིག་ནོར་དུ་ཤེས་དགོས་སོ། །འདུལ་བ་གཞི་འགྲེལ་ལས་
ཀྱང༌། སྟོན་ཟླ་ཐ་ཆུང་ཉ་ཟད་ནས་དཔྱིད་ཟླ་ར་བའི་ཉའི་བར་གྱི་ཟླ་བ་བཞི་ནི་དགུན་
གྱི་དུས་ཞེས་བཤད་པས་ཀྱང་ཤེས་སོ། །གཞན་དུ་ན་དུས་བཞིར་ཕྱེས་པའི་ར་འབྲིང་
ཐ་གསུམ་དང་དུས་གསུམ་ཕྱེས་ནས་བཤད་པའི་མཚན་རིང་ཐུང་གཉིས་དང་གུང་
བསྒྲིག་ཐབས་གཏན་ནས་མེད་དོ། །དེས་ན་ལུང་དེའི་དོན་གོ་སླ་བར་བཤད་ན་འདི་
ལྟར་ཡིན་ཏེ། དུས་གསུམ་དུ་ཕྱེས་པའི་དགུན་གྱི་ཟླ་བ་བཞི་པ་ནི། འཇིག་རྟེན་པའི་
ལུགས་ཀྱི་དུས་བཞིར་ཕྱེས་པའི་དཔྱིད་ཟླ་ར་བ་ཡིན། དགུན་ཟླ་བཞི་པ་ལའང་མར་
ངོ་ཡར་ངོ་གཉིས་ཡོད་པའི་ཐ་མའམ་རྗེས་མ་ནི་བསྟན་བཅོས་ལུགས་ལ་ཡར་ངོ་ཡིན་
པས། དཔྱིད་ཟླ་ར་བའི་ཡར་ངོའི་ཚེས་བརྒྱད་ལ་ཕལ་ཆེར་དཔྱིད་ཉིན་མཚན་མཉམ་
ཞིང་ཕལ་ཆེར་ཚེས་དགུ་ནས་མཚན་ཐུང་ཉིན་མོ་དེ་ལས་ལྡོག་སྟེ་རིང་བའོ། །འདི་
ལྟར་བྱས་ཚེ་བོད་ཟླ་གཉིས་པའི་ཡར་ངོ་ལ་ཁེལ་བས་སྐར་རྩིས་དང་འགྲིགས་པ་ཙམ་



ཐུབ་བསྟན་མཛེས་པའི་མཚན་བཟང་
མ་ཟད་མངོན་སུམ་ལའང་ཤིན་ཏུ་མཐུན་པ་ཡིན་པས་དངོས་སྟོབས་ཀྱི་རིགས་པས་
གྲུབ་ཚུལ་བླ་ན་མེད་པ་ཡིན་ནོ། །དེ་བཞིན་དུས་གསུམ་དུ་ཕྱེས་པའི་དབྱར་ཟླ་གཉིས་
པ་ནི་དུས་བཞིར་ཕྱེས་པའི་སྟོན་ཟླ་ར་བ་ཡིན། དབྱར་ཟླ་གཉིས་པ་ལའང་མར་ངོ་
ཡར་ངོ་བ་གཉིས་ཡོད་པའི་ཐ་མའམ་རྗེས་མ་ནི་བསྟན་བཅོས་ལུགས་ལ་ཡར་ངོ་ཡིན་
པས། སྟོན་ཟླ་ར་བའི་ཡར་ངོའི་ཚེས་བརྒྱད་ལ་ཕལ་ཆེར་སྟོན་ཉིན་མཚན་མཉམ་
ཞིང་ཕལ་ཆེར་ཚེས་དགུ་ནས་མཚན་རིང་བའོ། །འདིའང་བོད་ཟླ་བརྒྱད་པའི་ཡར་ངོ་
ཙམ་ལ་ཁེལ་བས་ཆེས་མངོན་སུམ་དང་མཐུན་པའི་བཞེད་སྲོལ་བཟང་པོ་ཡིན་
ལ༑ ལུགས་བ་ཞན་རྣམས་ནི་ཡང་དག་པའི་ལུང་དང་མངོན་སུམ་ལ་བསྙོན་འདིང་
བ་ལ་ཕྱོགས་པའོ། །འདིར་མཛོད་རྩ་འགྲེལ་ལས་ཚེས་དགུ་ཞེས་བཤད་པ་ནི་ཕལ་
ཆེར་དེ་ལ་ཁེལ་བའི་དབང་དུ་བྱས་པའམ། ཡང་ན་སློབ་དཔོན་གྱིས་གཞུང་རྩོམ་
སྐབས་དེ་ལ་ཁེལ་བས་མིན་ནམ་སྙམ་སྟེ། བློ་ལྡན་རྣམས་ཀྱིས་བརྟག་པར་
བྱའོ། །ལོ་འགོ་དེ་ལྟར་བཟུང་ཚེ་དགུན་གྱི་ཟླ་བ་བཞི་དང་དཔྱིད་ཀྱི་ཟླ་བ་བཞི་
འདས་ནས། དབྱར་གྱི་ཟླ་བ་དང་པོ་ནི་བོད་ཟླ་དྲུག་པའི་ཚེས་བཅུ་དྲུག་ནས་ཁེལ་
བས། དབྱར་སྔ་མ་དེ་ནས་ཟླ་བ་གསུམ་གྱི་བར་དང་། དབྱར་ཕྱི་མ་ནི་བོད་ཟླ་བདུན་
པའི་ཚེས་བཅུ་དྲུག་ནས་ཟླ་བ་གསུམ་གྱི་བར་དུ་གནས་དགོས་སོ། །
ཁྱད་པར་གསོ་སྦྱོང་ནི། ཨོ་རྒྱན་གྱི་སློབ་དཔོན་ཆེན་པོ་པདྨ་ཀཱ་རས། དགེ་
གསོ་ཕྱིར་དང་སྡིག་པ་རྣམ་སྦྱང་ཕྱིར། །དེ་བཞིན་གཤེགས་པས་གསོ་སྦྱོང་ཉིད་དུ་
གསུངས། །ཞེས་པ་ལྟར་ཤིན་ཏུ་གལ་ཆེ་ལ། གསོ་སྦྱོང་བྱ་བའི་དུས་ནི། མདོ་རྩ་
བ་ལས། གསོ་སྦྱོང་བྱའོ། །ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལའོ། །ཞེས་གསུངས་



122
ཐུབ་བསྟན་མཛེས་པའི་མཚན་བཟང་
པ་ལྟར་ལོ་བ།ཅིག་ལ་དུས་ངེས་ཅན་གྱི་གསོ་སྦྱོང་ཉེར་བཞི་ཡོད་ཅིང་། དེ་ལས་གསོ་
སྦྱོང་བཅོ་ལྔ་པ་ནི་ཉ་བཅུ་གཉིས་དང་གནམ་སྟོང་དྲུག་ལ་ཁེལ་བས་བཅོ་བརྒྱད་
དང་། ལོ་གཅིག་ལ་ཞག་མི་ཐུབ་པ་དྲུག་ཡོད་པ་དེ་དོར་བའི་དབང་དུ་བྱས་ནས་བ་སོ་
སྦྱོང་བཅུ་བཞི་པ་དྲུག་ཡོད་དོ། །དྲུག་པོ་དེ་དག་གང་ཡིན་སྙམ་ན། དེ་ཡང་དགེ་
ཚུལ་ལོ་དྲི་ལས། རྒྱལ་དང་དཔོ་དང་ས་ག་དང་། །ཆུ་སྟོད་ཁྲུམས་སྨད་སྨིན་དྲུག་
ཅན། །འདི་རྣམས་ཀྱི་ནི་ནག་པོའི་ཕྱོགས། །ཟླ་ཕྱེད་གསོ་སྦྱོང་བཅུ་བཞི་པའོ། །
ཞེས་དང་། མེ་ཏོག་ཕྲེང་རྒྱུད་ལས་ཀྱང་འདི་དང་འདྲ་བར་བ།སུངས་པས། རྒྱལ་
ཟླ་བ་ནི་བོད་ཟླ་བཅུ་གཅིག་པའི་ཚེས་བཅུ་དྲུག་ནས་བཅུ་གཉིས་པའི་ཉ་པར་ཡིན་
ལ༑ དེས་ན་རྒྱལ་ཟླ་བའི་ནག་ཕྱོགས་མར་ངོའི་བཅུ་བཞི་པ་ནི་བོད་ཟླ་བཅུ་གཅིག་
པའི་མར་ངོའི་ཉིན་བཅུ་བཞི་པ་ལ་ཁེལ་ཅིང་། དེ་བཞིན་གཞན་ལྔ་ཡང་བོད་ཟླ་ཡ་
རྣམས་ཀྱི་མར་ངོ་ལ་ཁེལ་བར་ཤེས་པར་བྱའོ། །འདི་དང་མཐུན་པར་མཛོད་རང་
འགྲེལ་ལས། དགུན་དང་དཔྱིད་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་
འདས་ཤིང་། །ཟླ་བ་ཕྱེད་ནི་ལུས་པ་ན། །མཁས་པས་ཞག་མི་ཐུབ་པས་དོར། །
ཞེས་གསུངས་པས་ལོ་འགོ་འདི་ལྟར་བཟུང་བ་ལ་ཤིན་ཏུ་འབྱོར་རོ། །གསོ་སྦྱོང་གི་
མདོ་འདོན་པའི་སྐབས་སུ་དུས་ཚིགས་བརྗོད་ཚུལ་ཡང་། སོ་སོར་ཐར་པའི་མདོ་
ལས། ཚེ་དང་ལྡན་པ་དག་སོ་ག་རྣམས་ཀྱི་འདས་པ་དང་། ལྷག་མ་ཇི་ཙམ་པ་དེ་
ཙམ་མོ་ཞེས་པའི་འགྲེལ་པར། དེ་ལ་དཔྱིད་ཟླ་ཐ་ཆུང་གནམ་སྟོང་ལ་སོ་སོར་ཐར་
པའི་མདོ་འདོན་ན། ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་ཕྱེད་ནི་འདས་སོ། །
ཟླ་བ་ཕྱེད་དང་གཉིས་ནི་ལུས་སོ་ཞེས་བརྗོད་པར་བྱའོ། །དབྱར་ར་བའི་ཉ་ལ་འདོན་



ཐུབ་བསྟན་མཛེས་པའི་མཚན་བཟང་
i23
ན། ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་གཅིག་ནི་འདས་སོ། །ཟླ་བ་གཅིག་
ནི་ལུས་སོ་ཞེས་བརྗོད་པར་བྱའོ། །དབྱར་ར་བའི་གནམ་སྟོང་ལ་འདོན་ན། ཚེ་དང་
ལྡན་པ་དག་སོ་ག་རྣམས་ཀྱི་ཟླ་བ་ཕྱེད་དང་གཉིས་ནི་འདས་སོ། །ཟླ་བ་ཕྱེད་ནི་ལུས་
སོ་ཞེས་བརྗོད་པར་བྱའོ། །དབྱར་ཟླ་འབྲིང་པོའི་ཉ་ལ་འདོན་ན། ཚེ་དང་ལྡན་པ་
དག་སོ་ག་རྣམས་ཀྱི་ཟླ་བ་གཉིས་ནི་འདས་ཏེ་ལྷག་མ་མ་ལུས་སོ་ཞེས་བརྗོད་པར་
བྱའོ། །དེ་བཞིན་རིགས་འགྲེ་སྦྱར་ནས། སྟོན་ཐ་ཆུང་གི་གནམ་སྟོང་ལ་འདོན་
ན༑ ཚེ་དང་ལྡན་པ་དག་དགུན་རྣམས་ཀྱི་ཟླ་བ་ཕྱེད་ནི་འདས་སོ། །ཟླ་བ་ཕྱེད་དང་
གཉིས་ནི་ལུས་སོ་ཞེས་བརྗོད་པར་བྱའོ། །ཞེས་པ་ནས་མཐར། དཔྱིད་ཟླ་ཐ་ཆུང་གི་
ཉ་ལ་འདོན་ན། ཚེ་དང་ལྡན་པ་དག་དཔྱིད་རྣམས་ཀྱི་ཟླ་བ་གཉིས་ནི་འདས་ཏེ་ལྷག་
མ་མ་ལུས་སོ་ཞེས་བརྗོད་པར་བྱའོ། །ཞེས་པའི་བར་དུ་རྒྱས་པར་གསུངས་སོ། །
གཞན་ཡང་བཀྲ་ཤིས་པའི་གསོ་སྦྱོང་དང་། གནོད་པ་དབྱུང་བའི་གསོ་སྦྱོང་ལ་
སྔགས་ཚིབག་ཅུང་མི་འདྲ་བའི་ཁྱད་པ་རྒྱས་པར་གསུངས་ཀྱང་ཡི་གེ་མང་པར་དོགས་
ནས་མ་བྲིས་སོ། །གོང་དུ་ར་འབྲིང་ཐ་གསུམ་ཡང་ཡང་སྨོས་པ་རྣམས་ནི་རྩིས་བཞི་
འཇིག་རྟེན་ལུགས་དེའི་དབང་དུ་བཏང་བ་ཡིན་ཞིང་། དེ་ནི་སྐབས་འདི་དང་འབྲེལ་
བ་མ་ཟད། འཕགས་པ་རྒྱ་ཆེ་རོལ་པ་ལས་དཔྱིད་ཟླ་ཐ་ཆུང་གི་ཉ་ལ་སངས་རྒྱས་
པར་བ་སུངས་པ་དང་། ལུང་གཞི་ལས་དེའི་ཉ་ལ་སྐུ་བལྟམས་པར་གསུངས་པ་
རྣམས་ཀྱང་། བོད་ཟླ་བཞི་པ་ས་ག་ཟླ་བའི་ཚེས་བཅོ་ལྔ་དང་ཤིན་ཏུ་འགྲིགས་པ་
ཡིན་ནོ། །དེའི་ཕྱིར་ལུགས་འདི་དང་བསྡུར་ན་ལུགས་གཞན་རྣམས་ནི་གཞུང་
ལུགས་ལས་ཕྱི་རོལ་དུ་འཁྱམས་པ་ལྟ་བུར་སྣང་ངོ་། །དེ་ཡང་འདུལ་བ་གཞུང་དམ་



124
ཐུབ་བསྟན་མཛེས་པའི་མཚན་བཟང་
པ་ལས། བཅོམ་ལྡན་འདས་ལ་ཁྱིམ་བདག་མགོན་མེད་ཟས་སྦྱིན་གྱིས་ཞུས་
པ༑ བཅོམ་ལྡན་འདས་ཟླ་བ་གང་ལ་བཙས། བཀའ་བསྩལ་པ། ཁྱིམ་བདག་
དཔྱིད་ཟླ་ཐ་ཆུང་ལའོ། །ཞེས་གསུངས་པའི་རྗེས་སུ་འབྲངས་ནས་ཀུན་མཁྱེན་པད་
དཀར་ཞབས་སོགས་མཁས་གྲུབ་དུ་མ་ཞིག་གིས་ས་ཟླའི་ཉ་ལ་སྐུ་བལྟམས་པར་
བཞེད་པ་ལྟར་ན། དེའི་ཉིན་མོ་ཁོ་ན་ལ་ལྷུམས་སུ་ཞུགས་པ། སྐུ་བལྟམས་པ།
སངས་རྒྱས་པ། མྱ་ངན་འདས་པ་སྟེ། དུས་ཆེན་བཞི་འཛོམས་ཤིང་། ཁྱད་པར་
སྐུ་འཁྲུངས་པའི་དུས་ཆེན་ལ་ཁེལ་བས། ནང་པ་སངས་རྒྱས་པ་ཡོངས་ནས་
འཁྲུངས་སྐར་རྟེན་འབྲེལ་མཚོན་པའི་ལེགས་སྐྱེས་དུས་རབས་དང་འཚམ་པ་ཞིག་
བྱུང་ན། ཤིན་ཏུ་དགེ་མཚན་ཆེ་བར་མཐོང་བས། ལྷག་བསམ་གྱིས་ཕྱུག་པའི་
གཞོན་སྐྱེས་རྣམས་ཀྱིས་དེ་བཞིན་དུ་གནང་གྲུབ་པའི་རེ་སྨོན་ཡང་ཡང་ཞུ་བ་ནི་
འཕྲོས་དོན་དུ་ཐལ་བའོ། །
མདོར་ན་བདག་ལེགས་སུ་འདོད་པ་རྣམས་ནས། དམ་པའི་ཆོས་འདུལ་
བའི་བསླབ་གཞི་བླངས་པ་ཙམ་གྱིས་ཆོག་པར་མི་འཛིན་པར། བསླབ་པ་ཡོངས་སུ་
སྦྱང་བའི་གཞི་གསུམ་ལ་གནས་ཤིང་། རབ་ཏུ་བྱུང་བའི་བྱ་བ་ཐོས་བསམ་སྒོམ་
གསུམ་གྱིས་མི་ཚེ་སྐྱེལ་བ་ཞིག་བྱུང་ན། ལུང་རྟོགས་ཀྱི་བསྟན་པ་འཛིན་ཞེས་པའང་
དེ་ཡིན་ལ། རང་ཉིད་ཀྱང་འདི་ཕྱི་གཉིས་ཀར་བདེ་བའི་གཞི་ཚུགས་པ་ཡིན་ཏེ། སོ་
སོར་ཐར་པ་ལས། མང་དུ་ཐོས་པ་ནགས་ཀྱི་ནང་དག་ཏུ། །ལང་ཚོ་ཡོལ་བ་རྣམས་
ཀྱི་གནས་པ་བདེ། །ཞེས་པ་དང་། རྗེ་བཙུན་མི་ལས། མགྱོགས་པ་གྱི་ལིང་རྟ་ལ་
ཡོད། །ཞོན་མ་མྱངས་ལ་ཅི་ཆ་ཡོད། །ཆོས་བྱེད་མི་ཚེ་སྐྱིད་ལ་སྐྱེལ། །ཆོས་མ་



ཐུབ་བསྟན་མཛེས་པའི་མཚན་བཟང་
125
ནུས་ལ་ཅི་ཆ་ཡོད། །ཅེས་གསུངས་པ་ལྟར་ཤེས་པར་བྱའོ། ཤེས་ནས་ཀྱང་
ཉམས་སུ་ལེན་པར་ཞུའོ། །དེ་ལྟར་ཀུན་མཁྱེན་ཆེན་པོས་སྡོམ་གསུམ་རྒྱས་འགྲེལ་
ལས་མདོ་ཙམ་བསྟན་པ་དེ་ཉིད་འདི་བཞིན་ལུང་རིགས་ཀྱིས་གཏན་ལ་ཕབ་ནུས་
ན༔ རང་ལུགས་ཙམ་དུ་མ་ཟད་འདུལ་མཛོད་ཀྱི་རྒྱ་གཞུང་ཆེན་པོ་དུ་མར་གསལ་
བའི་བློ་མིག་གསར་པ་ཞིག་ངེས་པར་སྦྱིན་ནུས་པ་ཡིན་ནོ། །དེའི་ཕྱིར་ཆོས་འདིར་
སྐྱེས་པའི་བློ་གསལ་རྣམས་ནས་ཀུན་མཁྱེན་ཆེན་པོའི་གཞུང་ལུགས་མཐའ་དག་ལ་
ཐོས་བསམ་དཔྱིས་ཕྱིན་པ་ཞིག་ཅི་ནས་ཀྱང་མཛད་གྲུབ་པར་མཁྱེན་མཁྱེན་ཞེས་ཞུ་བ་
ནི་མཐའ་མའི་མཇུག་བསྡོམས་སོ། །
སླར་སྨྲས་པ། ཡུན་ཐུང་མི་ཚེའི་ནམ་དུས་ཆེས་མྱུར་ཡང་། །ཡུན་རིང་
ཐོས་བསམ་རྩི་ལ་ཞེན་པ་འདི། །རྣམ་དག་གཞུང་ལུགས་པདྨ་དཀར་པོའི་བཅུད། །
ཉམས་པར་ཕངས་ནས་ཡིན་གྱི་རང་དོན་ཡིན། །
ཉི་འོད་ལན་བརྒྱར་འཐུང་བའི་པདྨོ་བཞིན། །དཔྱད་གསུམ་རྣམ་པར་དག་
པའི་ལེགས་བཤད་འདི། །ཕྱོགས་ལྷུང་གདོན་གྱིས་ཟིན་ལ་མི་འཚམ་ཡང་། །
གཟུར་གནས་མཁས་པའི་གྲོགས་སུ་ཅིས་མི་བབ། །
འོན་ཀྱང་དེང་སང་དུས་ཀྱི་མུན་ཁྲོད་ནང་། །ལེགས་བཤད་ཉི་མའི་རིན་
ཐང་སྔ་ནས་ནུབ། །ཧམ་བཤད་སྤྲིན་ནག་ལོང་ལོང་འཕྱུར་བའི་སྐབས། །ལེགས་
ཉེས་འབྱེད་པའི་གྲོགས་ཤིག་གང་ནས་རྙེད། །
དེ་ལྟར་ན་ཡང་ལྷག་བསམ་ཀུ་མུ་ད། །ཅུང་ཟད་བྱེ་ལས་བྱུང་བའི་དགེ་
མཚན་གང་། །སྐལ་མཉམ་མུན་པར་འཕྱན་པའི་གྲོགས་རྣམས་ལ། །ཡིད་འོང་



126
ཐུབ་བསྟན་མཛེས་པའི་མཚནབཟུང་
ཐུགས་ཀྱི་རྒྱན་དུ་འགྱུར་བར་སྨོན། །
ཞེས་ལོ་འགོ་འཛིན་ཚུལ་ལ་ཅུང་ཟད་དཔྱད་པ་བགྱིས་པ་འདིའང་། འཇམ་པའི་དབྱངས་
དངོས་མི་ཕམ་པདྨ་དཀར་པོའི་གསུང་དྲི་མ་མེད་པ་ལ་གཞི་བྱས། རྒྱ་གཞུང་ཆེན་པོ་རྣམས་ལ་
ཁུངས་བཅོལ། དངོས་སྟོབས་རིགས་པའི་ལམ་ནས་ཀྱང་དྲངས་ཤིང་། སྔར་ཆོས་སྡེ་ཆེན་པོ་འཛི་
སྒར་དུ་ཟིན་ཐོར་བཀོད་པ་དེ་ཅུང་ཟད་རྒྱས་སུ་བཏང་སྟེ། བལ་ཡུལ་རང་བྱུང་མཆོད་རྟེན་ཆེན་པོའི་
ཞོལ། དཔལ་གོའུ་ཏ་མ་སངས་རྒྱས་ཀྱི་གཙུག་ལག་ཁང་ཆེན་པོའི་བ་གམ་དུ། སྙིགས་དུས་བསྟན་
པའི་གསལ་བྱེད་མཚུངས་པ་མེད་པའི་མཁས་གྲུབ་དུ་མའི་ཞབས་ཀྱི་རྡུལ་སྤྱི་བོར་ལེན་པའི་སྐལ་
བཟང་ཅན། ལུང་རྟོགས་ཀྱི་བསྟན་པ་ངོ་མ་ལ་རྒྱུ་མཚན་ཅུང་ཟད་ཤེས་ནས་དད་པའི་གཡར་དམ་
འཆང་བ། ཀྱའི་དགེ་སྦྱོང་ཕྲིན་ལས་རྡོ་རྗེ་ནས་ལེགས་པར་སྦྱར་བའོ། །
བྱང་ཆུབ་སེམས་མཆོག་རིན་པོ་ཆེ། །མ་སྐྱེས་པ་རྣམས་སྐྱེས་གྱུར་ཅིག །སྐྱེས་
པ་ཉམས་པ་མེད་པར་དང་། །གོང་ནས་གོང་དུ་འཕེལ་བར་ཤོག །
བསོད་ནམས་འདི་ཡིས་ཐམས་ཅད་གཟིགས་པ་ཉིད། །ཐོབ་ནས་ཉེས་པའི་དགྲ་
རྣམས་ཕམ་བྱས་ཏེ། །སྐྱེ་རྒ་ན་འཆིའི་རྦ་རླབས་འཁྲུགས་པ་ཡི། །སྲིད་པའི་
མཚོ་ལས་འགྲོ་བ་སྒྲོལ་བར་ཤོག །
དྷ་
ཨོཾ་ཡེ་དྷརྨ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏཿ ཏེ་ཥཱཉྩ་ཡོ་ནི་རོ་དྷ་ཨེ་ཝཾ་
ཝཱ་དཱི་མ་ཧཱ་ཤྲ་མ་ཎ་སྭཱ་ཧཱ། སརྦ་མངྒ་ལཾ།། །།



ཐབས་འཕྲུལ་གློག་གི་ལྟད་མོས་ས་ཆེན་འདི་བཀང་ཡང་། །
ཐུབ་པའི་བསྟན་པ་རིན་ཆེན་སྤྲིན་བར་གྱི་ཉི་མ། །
ཆོས་ལ་ཡིད་ཆེས་རྙེད་པའི་མཁས་པ་ཞིག་ཡོད་ན། །
སྙིང་ནས་འབད་འབུང་འདོན་པའི་དུས་སྐབས་ལ་ཁེལ་འདུག །
